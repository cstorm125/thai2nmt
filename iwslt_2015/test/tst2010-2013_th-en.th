ที่ TED เมื่อ2-3ปีก่อน คุณปีเตอร์ สกิลแมน ได้นำเสนอปริศนาทางดีไซน์ ที่เรียกว่าปัญหามาร์ชเมลโล่
ไอเดียก็ง่ายๆ ทีมของคน4คนต้องสร้างหอคอยอิสระที่สูงที่สุด จากเส้นสปาเก็ตตี้แห้ง20เส้น เทปหนึ่งหลา เชือกหนึ่งหลา และขนมมาร์ชเมลโล่หนึ่งชิ้น
โดยขนมมาร์ชเมลโล่ต้องอยู่บนยอด
แม้ว่าอาจจะฟังดูง่าย แต่จริงๆแล้วก็ยากเหมือนกันนะครับ เพราะว่างานนี้ทำให้ คนในกลุ่มต้องทำงานร่วมกันในเวลาจำกัด
ผมคิดว่ามันเป็นไอเดียที่น่าสนใจดี เลยใช้เป็นส่วนหนึ่งของการสัมมนาด้านดีไซน์
ซึ่งก็ประสบความสำเร็จมากๆ
จากนั้นมา ผมก็ได้ จัดกิจกรรมนี้มากว่า70แห่งทั่วโลก สำหรับนักเรียน นักออกแบบ และสถาปนิก รวมถึงประธานคณะผู้บริหารด้านเทคโนโลยีของบริษัทในFortune 50 มันมีบางอย่างเกี่ยวกับกิจกรรมนี้ ที่สอนพวกเราถึงความรู้สำคัญ เกี่ยวกับธรรมชาติของการทำงานร่วมกัน ซึ่งผมอยากจะบอกกับทุกท่านวันนี้
คนส่วนใหญ่มักจะเริ่มงาน ด้วยการทำความเข้าใจปัญหา
ด้วยการพูดคุยกัน และตกลงว่าผลควรจะออกมาเป็นอย่างไร ต้องแบ่งแยกอำนาจกัน
แล้วจึงจะใช้เวลาวางแผน จัดระบบ วาดรูปตัวอย่าง แล้วค่อยเริ่มจับเส้นสปาเก็ตตี้
พวกเขาใช้เวลาส่วนใหญ่ ในการจัดเส้นสปาเก็ตตี้ให้เป็นหอคอยที่สูงขึ้นเรื่อยๆ
และในที่สุด เมื่อเวลากำลังจะหมด คนๆนึงก็หยิบมาร์ชเมลโล่ ไปวางบนยอดอย่างระมัดระวัง แล้วทุกคนก็ถอยหลังมาดู เสร็จแล้ว! ได้ผลงานที่น่าชื่นชม
แต่สิ่งที่เกิดขึ้นในความเป็นจริงส่วนใหญ่ คือ"เสร็จแล้ว!"กลายเป็น"แย่แล้ว!" เพราะน้ำหนักของมาร์ชเมลโล่ทำให้หอคอย โค้งงอและพังทลาย
มีคนบางกลุ่ม ที่เจอปัญหา"แย่แล้ว"บ่อยกว่าคนอื่นๆ หนึ่งในพวกที่แย่ที่สุดคือบัณฑิตใหม่สาขาบริหารธุรกิจ
พวกเขาทั้งโกหก ทั้งโกงกัน ทั้งไม่มีสมาธิ และยังสร้างหอคอยที่ไม่ได้เรื่องอีกต่างหาก
แน่นอนว่ามีทีมที่ สร้างหอคอยแบบ"เสร็จแล้ว"ได้บ่อยกว่ากลุ่มอื่นๆ หนึ่งในนั้นคือบัณฑิตใหม่โรงเรียนอนุบาล
น่าทึ่งนะครับ
อย่างที่ปีเตอร์บอก พวกเขาไม่เพียงแต่สร้างหอคอยที่สูงที่สุดเท่านั้น ยังเป็นหอคอยที่แปลกตาและน่าสนใจที่สุดด้วย
ดังนั้น เราควรจะตั้งคำถามว่า เป็นไปได้อย่างไร ทำไม มีอะไรเกี่ยวกับพวกเขา
และปีเตอร์มักจะพูดว่า "ไม่มีเด็กคนไหนที่ใช้เวลา พยายามจะเป็นCEOของบริษัทสปาเก็ตตี้" ใช่แล้ว
เขาไม่เสียเวลาแบ่งแยกอำนาจ
และยังมีเหตุผลอีกอย่างนึงด้วย
ซึ่งก็คือ การที่นักเรียนบริหารธุรกิจถูกสอนมา ให้พยายามหาแผนที่ดีที่สุดแผนเดียว
แล้วค่อยลงมือปฏิบัติ
และสิ่งที่เกิดขึ้นก็คือ เมื่อวางมาร์ชเมลโล่บนยอด เวลาหมด และเกิดอะไรขึ้น
วิกฤตกาล
ฟังดูคุ้นเคยใช่มั้ยครับ
สิ่งที่เด็กอนุบาลทำต่างจากนั้น คือการเริ่มต้นที่มาร์ชเมลโล่ แล้วสร้างต้นแบบ อันแล้วอันเล่า โดยเอามาร์ชเมลโล่ไว้บนยอดเสมอ ดังนั้น เขาจึงมีโอกาสหลายครั้งหลายหนที่จะแก้ปัญหาจากต้นแบบแต่ละอัน
พวกดีไซเนอร์เรียกการทำงานร่วมกันแบบนี้ว่า เป็นการกระบวนการทำซ้ำอย่างแท้จริง
สำหรับต้นแบบแต่ละชิ้น เด็กๆได้รับการตอบรับทันตา ว่าต้นแบบแต่ละอันมีข้อดีข้อเสียอย่างไร
ดังนั้น การปรับปรุงต้นแบบได้หลายๆครั้งเป็นปัจจัยสำคัญ ลองมาดูผลของแต่ละทีมกัน
โดยเฉลี่ยแล้ว หอคอยออกมาสูงประมาณ20นิ้ว นักเรียนบริหารธุรกิจ ได้ประมาณครึ่งนึง ทนาย ดีขึ้นนิดหน่อย แต่ไม่มากนัก เด็กอนุบาลดีกว่าผู้ใหญ่ทั่วไป
ใครทำได้ดีที่สุดน่ะเหรอ
สถาปนิกกับวิศวกร ...โชคดีไป
39นิ้วคือสถิติหอคอยที่สูงที่สุดที่ผมเคยเห็น
เพราะอะไรน่ะเหรอ เพราะพวกเขาเข้าใจสามเหลี่ยม และโครงสร้างเรขาคณิตที่แข็งแรง ว่าเป็นส่วนสำคัญของการสร้าง สิ่งก่อสร้างที่มั่นคง
ส่วนCEO ดีกว่าเกณฑ์เฉลี่ยเล็กน้อย สิ่งที่น่าสนใจคือ
หากเพิ่มเลขาธิการเข้าไปในทีมแล้ว ผลงานจะออกมาดีกว่าเก่ามาก
น่าสนใจมาก เพราะแค่คุณมองไปรอบๆห้องก็รู้ว่า"ทีมนั้นจะชนะแน่"
บอกได้ตั้งแต่ก่อนแข่งแล้ว ทำไมน่ะเหรอ
ก็เพราะทักษะพิเศษ ในการทำงานร่วมกัน
พวกเขาจัดกระบวนการ เข้าใจกระบวนการ
ทีมไหนก็ตาม ที่ใส่ใจในการทำงาน ก็มักจะพัฒนาผลโดยรวม
ทักษะเฉพาะทาง และทักษะการทำงาน คือสิ่งที่นำพาไปสู่ความสำเร็จ
ถ้าคุณเริ่มด้วยทีม10ทีม ก็มักจะเหลือประมาณ6ทีมที่มีโครงสร้างที่ยืนยัดได้
ผมได้ลองทำอะไรบางอย่างที่น่าสนใจ
ผมอยากลองให้ของล่อใจดู
ผมประกาศว่าจะให้รางวัลซอฟต์แวร์มูลค่า10,000ดอลล่ากับทีมที่ชนะ
คุณคิดว่าจะเกิดอะไรขึ้นกับนักเรียนออกแบบเหล่านี้
ผลเป็นอย่างไร
นี่คือสิ่งที่ได้ ไม่มีซักทีมที่สร้างหอคอยที่ยืนเองได้
ถ้าใครสร้างหอคอยที่สูงแค่หนึ่งนิ้ว ก็ชนะไปแล้ว
น่าสนใจมั้ยครับว่ารางวัลราคาสูง จะมีผลกระทบที่รุนแรงอย่างนี้
เราทำกิจกรรมนี้อีกครั้งกับนักเรียนกลุ่มเดียวกัน
คุณทราบมั้ยว่าเกิดอะไรขึ้น
เมื่อเขาเข้าใจความสำคัญของการสร้างต้นแบบ
ทีมที่เคยเป็นที่ท้ายๆ กลายมาเป็นที่ต้นๆ
พวกเขาสร้างหอคอยที่สูงที่สุดได้ในเวลาที่สั้นที่สุด
นี่คือบทเรียนสำหรับทุกคน เกี่ยวกับสิ่งล่อใจและความสำเร็จ
คุณอาจจะถามว่า ใครใช้เวลากับปัญหามาร์ชเมลโล่แบบนี้
เหตุผลของผมคือ ผมได้ช่วยสร้าง อุปกรณ์ดิจิตอลและกระบวนการ ที่ช่วยให้ทีมสร้างรถยนต์ วีดีโอเกม และเอฟเฟ็กต์ต่างๆ
สิ่งที่ปัญหามาร์ชเมลโล่ทำ คือการสอนให้คนมองเห็นความเชื่อบางอย่างที่ซ่อนอยู่ภายใน
เพราะที่จริงแล้ว โครงการทุกๆชิ้นก็มีมาร์ชเมลโล่ของมัน จริงมั้ยครับ
กิจกรรมนี้สร้างสถานการณ์ให้คนร่วมประสบการณ์ พูดภาษาเดียวกัน ใช้ความเข้าใจเดียวกันเพื่อจะสร้างต้นแบบที่ถูกต้อง
และนี่คือคุณค่าของประสบการณ์ จากกิจกรรมง่ายๆ
สำหรับท่านที่สนใจ คุณสามารถหาข้อมูลเพิ่มเติมได้ที่ marshmallowchallenge.com
ซึ่งเป็นบล็อกที่คุณสามารถอ่านเกี่ยวกับ วิธีการทำกิจกรรมมาร์ชเมลโล่
มีการบรรยายวิธีเป็นขั้นตอน
มีตัวอย่างแปลกๆจากทั่วโลก จากการที่คนปรับปรุงและเปลี่ยนแปลงกระบวนการนี้
และยังมีสถิตโลกด้วย
บทเรียนที่สำคัญที่สุดคือ การออกแบบที่แท้จริง เป็นงานที่ต้องใช้ร่างกาย
เราจำเป็นต้องใช้ประสาทสัมผัสทุกๆชนิด และใช้กำลังสมองคิดอย่างเต็มที่ ทั้งความรู้สึกและการกระทำ เพื่อที่จะแก้ปัญหาตรงหน้า
และบางครั้งประสบการณ์เล็กๆน้อยๆแบบนี้ ก็เพียงพอที่จะทำให้เรา เปลี่ยน"แย่แล้ว"ให้เป็น"เสร็จแล้ว"ได้
และเป็นปัจจัยในการเปลี่ยนแปลงไปในทางบวกได้
ขอบคุณมากครับ
วันนี้ผมจะพูดถึงเรื่องของพลังงานและสภาพภูมิอากาศ
อาจจะแปลกอยู่สักหน่อยเพราะว่า งานหลักของผมที่มูลนิธิส่วนใหญ่จะเกี่ยวกับพวกวัคซีนหรือไม่ก็เมล็ดพันธุ์พืช แล้วก็ออกไปในทางประดิษฐ์คิดค้นและเผยแพร่นำไปใช้ เพื่อช่วยให้กลุ่มคนที่จนที่สุดในโลกสองพันล้านคนมีคุณภาพชีวิตที่ดีขึ้น
แต่ว่าพลังงานและสภาพภูมิอากาศมีความสำคัญต่อคนกลุ่มนี้เป็นอย่างยิ่งครับ จริงๆแล้ว มันสำคัญต่อพวกเขามากกว่าต่อใครในโลกก็ว่าได้
การที่สภาพภูมิอากาศแย่ลงย่อมหมายถึงการสูญเสียผลิตผลทางการเกษตรไปหลายปี ฝนมักตกมากเกินไป หรือไม่ก็ตกไม่เพียงพอ อะไรๆก็เปลี่ยนไปในทางที่ สภาพแวดล้อมที่แสนจะเปราะบางจะรับมือต่อไปอีกไม่ไหว
ซึ่งทำให้เกิดภาวะอดอยาก ความไม่แน่นอน และเกิดสถานการณ์ที่ไม่สงบ
ดังนั้น การเปลี่ยนแปลงสภาพภูมิอากาศจะทำให้พวกเขาย่ำแย่ลง
ราคาพลังงานก็สำคัญสำหรับพวกเขาเช่นกัน
ที่จริง ถ้าเราสามารถเลือกลดราคาอะไรก็ตามลงได้เพียงอย่างเดียวเท่านั้น ที่จะลดปัญหาความยากจน เท่าที่เห็น สิ่งนั่นก็คือ พลังงาน
จริงๆแล้ว พลังงานมีราคาถูกลงเรื่อยๆครับ
ที่จริง อารยธรรมเจริญก้าวหน้าได้อาศัยการพัฒนาทางพลังงานเป็นหลัก
การปฏิวัติเชื้อพลิงถ่านหินเป็นแรงส่งให้เกิดการปฏิวัติอุตสาหกรรม แม้แต่ในช่วงทศวรรษที่ 1900 เราก็เ็ห็นได้ว่าค่าไฟฟ้าลดต่ำลงอย่างก้าวกระโดด ซึ่งก็เป็นเหตุผลว่าทำไมเราถึงมีตู้เย็น เครื่องปรับอากาศ เราสามารถสร้างวัสดุสมัยใหม่ต่างๆนานาและทำอะไรต่อมิอะไรได้อีกหลายอย่าง
กล่าวได้ว่าเราอยู่ยุคที่สะดวกสบายมีไฟฟ้าใช้อยู่ในโลกอันมั่งคั่ง
ก็ในเมื่อเราทำให้พลังงานมีราคาถูกลงได้ -- งั้นมาทำให้มันถูกลงอีกครึ่งหนึ่งเลยดีกว่า -- เรามีข้อจำกัดอย่างใหม่ เป็นเรื่องของ ก๊าซคาร์บอนไดออกไซด์
CO2 ทำให้โลกร้อนขึ้น และสมการสำหรับ CO2 ความจริงแล้วเป็นอะไรที่ตรงตัวมากๆ
หากเรารวมปริมาณการปล่อย CO2 ทั้งหมด ซึ่งเป็นตัวการทำให้อุณภูมิของโลกสูงขึ้น และอุณหภูมิที่เพิ่มขึ้นก็ทำให้เกิดผลกระทบเิชิงลบ ผลกระทบถึงสภาพอากาศ และที่อาจแย่ไปกว่านั้นคือ ผลกระทบทางอ้อม ซึ่งเมื่อระบบนิเวศน์ไม่สามารถปรับตัวกับการเปลี่ยนแปลงที่เกิดขึ้นอย่างรวดเร็วนี้ได้ เราก็จะได้ออกมาเป็นระบบนิเวศน์ที่พังพินาศ
ผลกระทบที่เราวัดจาก การเพิ่มขึ้นของ CO2 ที่ส่งผลให้อุณหภูมิเพิ่มสูงขึ้น และพื้นที่ๆจะมีผลย้อนกลับแบบทบเท่าทวีคูณ จะมีความไม่แน่นอนอยู่ด้วย แต่ก็ไม่มากเท่าไหร่
และแน่นอนว่าจะมีความไม่แน่นอนเกี่ยวกับความเสียหายที่จะเกิดจากผลกระทบ แต่ว่าความเสียหายนั้นหนักหนาสาหัสมากครับ
ผมเคยถามนักวิทยาศาสตร์ชั้นแนวหน้าหลายครั้ง ว่าพวกเราจำเป็นต้องลดการปล่อย CO2 ให้ลงไปใกล้ๆศูนย์จริงเหรอ
แค่ควบคุมให้ลดลงมาครึ่งหนึ่งหรือสักหนึ่งในสี่ได้ไหม?
คำตอบก็คือ ถ้าเราไม่ลดลงไปจนใกล้ศูนย์ อุณหภูมิก็จะเพิ่มขึ้นเรื่อยๆ
ฉะนั้น นี่เป็นความท้าทายครั้งใหญ่ครับ
มันแตกต่างมากกับการที่เราบอกว่าเราจะขับรถบรรทุกสูง 12 ฟุตให้ลอดใต้สะพานสูง 10 ฟุต แล้วเราก็จะเข้าไปโดนบีบอัดอยู่ใต้นั้น
นี่เป็นอะไรที่จะต้องกำจัดให้เป็นศูนย์
ขณะนี้ เราปล่อยก๊าซคาร์บอนไดออกไซด์มากมายในแต่ละปี กว่า 26 พันล้านตัน
สำหรับคนอเมริกัน ก็ราวๆ 20 ตันต่อคน สำหรับประชากรในประเทศยากจน ก็ต่ำกว่า 1 ตันต่อคน
เฉลี่ยประมาณ 5 ตันต่อทุกๆคนที่อยู่บนโลกใบนี้ครับ
และจะด้วยวิธีใดก็ตาม เราต้องปรับเปลี่ยน ให้กลายเป็นศูนย์
ที่ผ่านมา CO2 เพิ่มขึ้นเรื่อยๆอย่างต่อเนื่อง
มีเพียงแค่การเปลี่ยนแปลงทางเศรษฐกิจหลายเหตุการณ์ที่ทำให้คงตัวอยู่บ้าง ฉะนั้น เราต้องปรับจากการเพิ่มขึ้นอย่างก้าวกระโดด ไปเป็นการลดลงจนกลายเป็นศูนย์
สมการนี้มีตัวแปรหรือปัจจัยอยู่สี่อย่างครับ คูณกันไปมานิดหน่อย ทางซ้ายมือนี่ก็จะเป็น CO2 ที่เราอยากทำให้กลายเป็นศูนย์ ซึ่งก็จะขึ้นอยู่กับจำนวนประชากร กิจกรรมการอุปโภคบริโภคของแต่ละคนโดยเฉลี่ย พลังงานโดยต่อเฉลี่ยต่อกิจกรรมการอุปโภคบริโภค และปริมาณ CO2 ต่อหน่วยพลังงาน
เราลองมาดูกันทีละตัว และดูว่าเราจะลดลงให้ถึงศูนย์ได้ยังไงนะครับ
บางที ตัวเลขตัวใดตัวหนึ่งอาจจะต้องลดลงมาให้เหลือใกล้ๆศูนย์
เป็นพีชคณิตระดับมัธยม ทีนี้ก็ลองมาดูกัน
แรกสุด เรามีประชากร
โลกวันนี้มีประชากรอยู่ 6.8 พันล้านคน
ซึ่งจะเพิ่มขึ้นเป็น 9 พันล้านคน
ถ้าเราประสบความสำเร็จในการประดิษฐ์คิดค้นวัคซีนใหม่ใช้ ในการสาธารณสุข ในบริการอนามัยเจริญพันธุ์ เราก็จะลดอัตราการเสียชีวิตลงมาได้อีก อาจจะสักร้อยละ 10 หรือ 15 ซึ่งก็จะทำให้ตรงนี้เพิ่มขึ้นเป็นประมาณ 1.3
ปัจจัยที่สองก็คือกิจกรรมการอุปโภคบริโภค
อันนี้นำหน้าทุกๆอย่าง อาหารที่เรากิน เสื้อผ้า ทีวี เครื่องทำความร้อน
พวกนี้เป็นสิ่งที่ดีๆทั้งนั้น และการกำจัดความยากจนหมายถึงการให้ิสิ่งพวกนี้ กับแทบทุกๆคนบนโลก
และเป็นเรื่องดีมากที่ตัวเลขตรงนี้เพิ่มสูงขึ้น
สำหรับผู้ที่มีความมั่งคั่ง อาจจะพันล้านคนแรก เราอาจจะงดและลดการอุปโภคบริโภคลง แต่ทุกๆปี ตัวเลขตัวนี้ โดยเฉลี่ยแล้วจะเพิ่มสูงขึ้น ดังนั้น ในภาพรวมแล้ว ก็จะทำให้การอุปโภคบริโภค ต่อคนเพิ่มขึ้นอีกกว่าสองเท่า
ที่นี่ มีแต่กิจกรรมอุปโภคบริโภคขั้นมูลฐานครับ เรามีแสงสว่างในบ้านสำหรับไว้ให้อ่านหนังสือทำการบ้านไหม
และในความเป็นจริงแล้ว เด็กๆพวกนี้ไม่มีครับ พวกเขาก็เลยต้องออกไป อ่านหนังสือทำการบ้านใต้เสาไฟฟ้าริมถนน
ตอนนี้มาถึงประสิทธิภาพ หรือ อี  คือ พลังงานที่ใช้ในกิจกรรมการอุปโภคบริโภคแต่ละประเภท อันนี้ ในที่สุดเราก็มีข่าวดีครับ
เรามีอะไรบางอย่างที่ไม่เพิ่มสูงขึ้น
ด้วยการประดิษฐ์คิดค้นและวิธีการใหม่ในการให้แสงสว่าง ด้วยรถยนต์แบบต่างๆ ด้วยวิธีการก่อสร้างอาคารหลายๆวิธี มีอะไรมากมายที่เราสามารถทำให้ เกิดการใช้พลังงานให้น้อยที่สุดได้
กิจกรรมบางอย่างอาจจะลดการใช้พลังงานลงได้ถึงร้อยละ 90
กิจกรรมอื่นๆเช่น เราผลิตปุ๋ยอย่างไร หรือเราเดินทางทางอากาศอย่างไร ซึ่งมีช่องให้เราปรับปรุงได้น้อยกว่ามาก
ดังนั้น ภาพรวมตรงนี้ ถ้าเราคิดในแง่ดี เราอาจจะลดลงมาได้ 1/3 หรือบางทีอาจจะ 1/6
แต่สำหรับปัจจัย 3 ตัวแรก เราเริ่มจากอย่างเก่งก็ 26 พันล้าน มาเป็นอาจจะสัก 13 พันล้าน ซึ่งนั่นก็ไม่ใช่การตัดทิ้งออกไปไหน
คราวนี้ลองมาดูปัจจัยตัวที่สี่ ซึ่งจะเป็นหัวใจหลัก นี่เป็นปริมาณ CO2 ที่ปล่อยจากพลังงานแต่ละหน่วย
คำถามก็คือ เราสามารถทำให้กลายเป็นศูนย์ได้จริงๆหรือเปล่า?
ถ้าเราใช้ถ่านหิน คำตอบคือ ไม่ได้
ถ้าเราใช้ก๊าซธรรมชาติ ก็ไม่ได้อีก
เกือบจะทุกวิธีที่เราใช้ผลิตไฟฟ้าทุกวันนี้ ปล่อย CO2 กันหมด ยกเว้นพลังงานหมุนเวียนที่เพิ่งมีมาใหม่กับพลังงานนิวเคลียร์
ถ้าอย่างนั้น สิ่งที่เราต้องทำในระดับโลก คือสร้างระบบขึ้นมาใหม่
เพราะฉะนั้น เราจำเป็นจะต้องสร้างปาฏิหาริย์ทางพลังงาน
เมื่อผมใช้คำว่า ปาฏิหาริย์ ผมไม่ได้หมายถึงอะไรที่เป็นไปไม่ได้นะครับ
ไมโครโพรเซสเซอร์  คือ ปาฏิหาริย์ คอมพิวเตอร์ส่วนบุคคลคือ ปาิฏิหาริย์
อินเตอร์เน็ตและบริการอินเตอร์เน็ต คือ ปาฏิหาริย์
ถ้างั้น ก็นับได้ว่าคนที่อยู่ที่นี่ได้ร่วมสร้างปาฏิหาริย์มากมาย
โดยทั่วไป เราไม่มีกำหนดเวลา ที่เราจะต้องสร้างปาฏิหาริย์ให้สำเร็จภายในวันเวลาที่ระบุ
โดยทั่วไป เราก็แค่รอๆดูๆไป ปาฏิหาริย์บางอย่างก็มาเอง บางอย่างก็ไม่
แต่นี่เป็นกรณีที่พวกเราจะต้องช่วยกันขับเคลื่อนเต็มอัตรากำลัง เพื่อสร้างปาฏิหาริย์ให้เกิดขึ้นให้ได้ในเวลาจำกัดจำเขี่ย
ผมเคยนึกอยู่ว่าผมจะจับสาระของมันจริงๆออกมานำเสนอได้ยังไง
พอจะมีตัวอย่างที่ธรรมชาติสร้างไว้อยู่บ้างไหม พอจะมีการสาธิตแบบไหนที่จะดึงจินตนาการของผู้คนที่นี่ออกมา
ผมนึกย้อนไปสักปีนึงที่ผ่านมาตอนที่ผมเอายุงมาด้วย แล้วจะด้วยอะไรก็แล้วแต่ ผู้คนสนุกสนานกับมันมาก
มันทำให้พวกเขาได้มีส่วนร่วมรู้คิดว่า มีคนที่ใช้ชีวิตอยู่กับสภาพที่มีแต่ยุง
ถ้างั้น พอถึงเรื่องพลังงาน เท่าที่ผมพอจะนึกออกก็คืออันนี้
ผมตกลงใจว่า การปล่อยหิ่งห้อย จะเป็นการที่ผมมีส่วนร่วมในการพิทักษ์รักษาสิ่งแวดล้อมของที่นี่ในปีนี้
เพราะงั้น เรามีหิ้งห้อยจากธรรมชาติอยู่นี่จำนวนนึง
เขาบอกผมว่ามันไม่กัดครับ ในความเป็นจริงแล้ว มันอาจจะไม่แม้กระทั่งออกจากขวดนี่
มีวิธีแก้ปัญหาที่มีกลเม็ดเด็ดพรายอย่างอันเีนี่ยอยู่เต็มไปหมดครับ แต่ก็ไม่ได้ช่วยอะไรขึ้นมาสักเท่าไหร่
เราจำเป็นต้องหาวิธีแก้ปัญหา จะวิธีเดียวหรือหลายๆวิธี ในระดับมหภาค และก็ต้องเชื่อถือได้อย่างมากด้วย และถึงแม้ว่าจะมีหลายๆหนทางที่คนเราหากันอยู่ ผมเห็นจริงๆแค่ห้าหนทางที่จะแก้ปัญหาในระดับใหญ่ได้
ที่ผมยังไม่ได้พูดถึงก็คือ คลื่นสมุทร ความร้อนใต้พิภพ นิวเคลียร์ฟิวชั่น เชื้อเพลิงชีวภาพ
หนทางพวกนี้อาจจะมีส่วนในการแก้ปัญหา และถ้าหนทางพวกนี้มีส่วนแก้ปัญหามากกว่าที่ผมคิดไว้ ดีกว่าที่คิดไว้มากๆ แต่จุดสำคัญ คือ เราจะต้องหาทางนำแต่ละหนทางทั้งห้าไปใช้ และเราจะต้องไม่เลิกล้มอันใดอันหนึ่งเพียงเพราะมันดูน่าพรั่นพรึง เพราะว่าหนทางเหล่านี้ต่างก็มีความท้าทายที่มีนัยยะสำคัญด้วยกันทั้งนั้น
ก่อนอื่น เราลองมาดูการเผาไหม้เชื้อเพลิงฟอสซิล ไม่ว่าจะเป็นการเผาไหม้ถ่านหินหรือการเผาไหม้ก๊าซธรรมชาติ
สิ่งที่เราต้องทำอาจจะดูง่ายๆแต่จริงๆแล้วไม่ง่ายเลยครับ นั่นก็คือจะต้องเอา CO2 ทั้งหมดหลังจากที่เราเผาไหม้ออกมาจากปล่องควัน อัดความดันทำให้กลายเป็นของเหลวแล้วเอาไปเก็บไปที่ไหนสักแห่ง แล้วก็หวังว่ามันจะอยู่อย่างนั้นไปเรื่อยๆ
ตอนนี้เรามีโครงการนำร่องแล้วที่ทำแบบนี้แล้วที่ทำได้ในอัตราร้อยละ 60 - 80 แต่การจะทำให้ได้เต็มที่ร้อยเปอร์เซ็นต์เป็นเรื่องยากมาก แล้วการที่จะตกลงกันได้ว่าจะเอา CO2 พวกนี้ไปไว้ไหนก็เป็นเรื่องยากอีก แต่ที่ยากที่สุดก็คือประเด็นในระยะยาว
ใครหละจะแน่ใจ?
ใครหละจะมารับประกันสิ่งที่ขนาดใหญ่เป็นพันล้านเท่ากว่า ขยะประเภทใดที่เราพอจะนึกออกที่มาจากนิวเคลียร์หรือจากอย่างอื่นๆ
มันจะมีปริมาตรใหญ่มาก
ดังนั้น นั่นเป็นอันหนึ่งที่ยากสาหัสอยู่
อันต่อไปก็คือพลังงานนิวเคลียร์
ซึ่งมีปัญหาอยู่ 3 ข้อใหญ่ ต้นทุนสูง โดยเฉพาะอย่างยิ่งในประเทศที่กฏระเบียบเคร่งครัด ประเด็นความปลอดภัย ความรู้สึกสบายใจจริงๆว่าจะไม่มีอะไรผิดพลาดเกิดขึ้น ถึงแม้ว่าเราจะมีคนเป็นผู้ควบคุมการทำงานของเครื่อง เชื้อเพลิงจะไม่ถูกนำไปใช้ทำเป็นขีปนาวุธ
ข้อต่อไปก็คือเราจะทำยังไงกับกากนิวเคลียร์
ถึงแม้ว่ามันจะมีปริมาณไม่มาก แต่ก็มีความประพรั่นหวั่นวิตกเกี่ยวกับเรื่องนี้
ผู้คนจะต้องรู้สึกดีรู้สึกสบายใจเกี่ยวกับพลังงานนิวเคลียร์เสียก่อน
ปัญหาใหญ่ทั้งสามอาจจะมีหนทางแก้ไข และเพราะฉะนั้น จึงควรจะได้รับการแก้ไข
สามหนทางท้ายสุด ผมรวมไว้เป็นกลุ่มเดียวกัน
เป็นกลุ่มที่มักจะเรียกกันว่าแหล่งพลังงานหมุนเวียน
จริงๆแล้ว -- ถึงแม้ว่ามีข้อดีที่ไม่ต้องใช้เชื้อเพลิง -- มันก็มีข้อเสียอยู่บางประการ
ข้อแรกก็คือความเข้มข้นพลังงานจากเทคโนโลยีพวกนี้รวมกันแล้ว ยังน้อยกว่าที่ได้จากโรงไฟฟ้าอยู่มากครับ
นี่ฟาร์มพลังงาน เรากำลังพูดกันถึงพื้นที่หลายๆไร่ เป็นพันๆเท่าของที่เราใช้สำหรับโรงไฟฟ้าโดยปรกติ
แล้วมันก็เป็นแหล่งพลังงานที่ไม่มีความต่อเนื่อง
พระอาทิตย์ไม่ได้ส่องแสงตลอดทั้งวัน ไม่ได้ส่องแสงทุกวี่ทุกวัน ลมก็คล้ายคลึงกันก็คือไม่ได้พัดอยู่ตลอดเวลา
ฉะนั้น ถ้าเราขึ้นอยู่กับแหล่งพลังงานพวกนี้ เราก็ต้องมีวิธีที่จะผลิตพลังงาน ในช่วงที่ขาดแคลนพลังงานจากแหล่งหมุนเวียน
ดังนั้น เราก็ประสบกับความท้าทายด้านต้นทุน เราเจอความท้าทายในด้านการจ่ายไฟ ยกตัวอย่างเป็นต้นว่า แหล่งพลังงานอยู่นอกประเทศ เราก็ต้องมีไม่เฉพาะแต่เทคโนโลยี แต่เราต้องมาจัดการกับความเสี่ยงที่มีแหล่งพลังงานมาจากที่อื่น
และท้ายสุดก็คือการจัดเก็บเชื้อเพลิง
เพื่อให้เห็นครบมิติ ผมก็เลยลองไปสำรวจดู แบตเตอรี่ทุกประเภทในท้องตลาด ที่ใช้กับรถยนต์ กับคอมพิวเตอร์ กับโทรศัพท์ กับไฟฉาย กับทุกสิ่งทุกอย่าง แล้วเปรียบเทียบกับปริมาณของพลังงานไฟฟ้าที่ใช้ทั้งโลก ผมพบว่าแบตเตอรี่ทั้งหมดที่เรามีอยู่ตอนนี้ กักเก็บพลังงานได้เพียงแค่ 10 นาทีของพลังงานทั้งหมดที่เราใช้อยู่
ดังนั้น ในความเป็นจริงแล้ว เราจะต้องให้มีการพัฒนาครั้งยิ่งใหญ่เกิดขึ้นให้ได้ พัฒนาอะไรที่ดีกว่าเป็นร้อยเท่า กว่าแนวทางที่เรามีอยู่ตอนนี้
ไม่ใช่เรื่องเป็นไปไม่ไ้ด้ แต่ก็ไม่ใช่อะไรที่ง่ายเลย
นี่แสดงให้เห็นว่าถ้าเราจะใช้แหล่งพลังงานที่ไม่ต่อเนื่อง ให้ได้มากกว่าเอาว่าร้อยละ 20 - 30 ที่เราใช้กันอยู่
ถ้าเราจะพึ่งพาแหล่งพลังงานไม่ต่อเนื่องอย่างเต็มร้อย เราจะต้องมีแบตเตอรี่ที่ปาฏิหาริย์อย่างไม่น่าเชื่อ
เอาหล่ะครับ เราจะก้าวไปในหนทางไหน แนวทางไหนเป็นแนวทางที่ถูกต้อง
นี่ใช่โครงการแมนฮัตตัน  หรือเปล่า อะไรที่จะทำให้เราไปถึงจุดมุ่งหมาย
แบบนี้ครับ เราจะต้องมีบริษัทหลายๆบริษัทช่วยกันพัฒนาด้านนี้ขึ้น ต้องเป็นร้อยๆครับ
ในแต่ละหนทางทั้งห้านี้ เราต้องมีอย่างน้อยสักร้อยคน
แล้วก็คนพวกนี้ส่วนใหญ่ เราก็จะมองว่าเขาทำอะไรเพี้ยนๆ ซึ่งก็ดีแล้วครับ
ผมคิดว่า ในกลุ่ม TED ที่นี่ เราก็มีหลายคนที่ได้เริ่มทำอะไรพวกนี้ไปแล้ว
บิลล์ กรอสส์  ทำหลายบริษัทเลย รวมถึงอันนึงที่ชื่อ อีโซลาร์ ที่มีเทคโนโลยีอุณหภาพรังสีอาทิตย์  ที่เยี่ยมยอด
วินนอด โคสลา  ได้ลงทุนในหลายสิบบริษัท ที่ได้พัฒนาอะไรเจ๋งๆออกมาและมีอะไรที่น่าสนใจที่อาจจะทำออกมาได้อีกเยอะ ผมเองก็กำลังให้การสนับสนุน
นาธาน มีห์ร์โวลด์  กับผมจริงๆแล้วได้ให้การสนับสนุนบริษัทหนึ่ง ที่ อาจจะน่าแปลกสักหน่อย ที่พัฒนาไปในด้านนิวเคลียร์ครับ
มีนวัตกรรมอยู่บ้างในด้านนิวเคลียร์: นวัตกรรมมอดุลาร์เป็นแบบสารเหลว
จริงๆแล้ว นวัตกรรมในอุตสาหกรรมนี้หยุดมาได้สักพักใหญ่ ฉะนั้น ความคิดที่ว่ามีแนวคิดดีๆอยู่รายรอบก็ไม่ใช่เรื่องน่าแปลกอะไรเลย
แนวคิดแบบเทร์ราพาวเวอร์  เป็นแบบนี้ครับ แทนที่เราจะใช้ยูเรเนียมส่วนหนึ่งเป็นเชื้อเพลิง คือส่วนที่มีร้อยละ 1 ซึ่งก็คือ ยูเรเนียม235 เราก็เลือกส่วนที่มีร้อยละ 99 มาเป็นเชื้อเพลิงจะดีกว่า นั่นคือ ยูเรเนียม238
เป็นแนวคิดที่บ้าบิ่นเอาเรื่อง
ในความเป็นจริง คนพูดกันเรื่องนี้มานานแล้วครับ แต่พวกเขาไม่สามารถทำแบบจำลองที่ถูกต้องเพื่อศึกษาว่าัมันทำงานได้จริงหรือไม่ พองั้น ก็เนื่องด้วยว่ามีซูเปอร์คอมพิวเตอร์สมัยใหม่ขึ้นมา ที่ในตอนนี้เราสามารถศึกษาจำลองเพื่อตอบว่า ได้ ด้วยกรรมวิธีทางวัสดุที่ถูกต้อง ดูเหมือนว่ามันจะต้องทำงานได้จริง
และก็เพราะว่าเรานำส่วนที่เป็นร้อยละ 99 มาเป็นเชื้อเพลิง เราจะทำให้ต้นทุนดูดีขึ้นอย่างมาก
จริงๆแล้วเราเผาไหม้กากนิวเคลียร์ และสิ่งที่เราเอามาใช้เป็นเชื้อเพลิงได้จริงก็คือ กากนิวเคลียร์ทั้งหมดที่เหลือออกมาจากเตาปฏิกรณ์ทุกวันนี้
ดังนั้น แทนที่จะต้องไปกังวลอะไรกับมัน เราก็แค่เอามากลับใช้ใหม่ เยี่ยมไปเลยครับ
มันเผาไหม้ได้มาเป็นยูเรเนียมนี่ ก็คล้ายๆกับเทียนไขอะไรแบบนั้น
เราจะเห็นเป็นท่อนๆตรงนี้ มักจะเรียกกันว่า เตาปฏิกรณ์คลื่นเคลื่อนที่
ในแง่ของเชื้อเพลิง นี่เป็นการแก้ไขปัญหาอย่างแท้จริงครับ
ผมมีรูปของสถานที่หนึ่งในเคนตักกี้
นี่เป็นกากนิวเคลียร์ ส่วนที่เป็นร้อยละ 99 นั่นแหละครับ เป็นส่วนที่เอาออกมาหลังจากใช้ในการเผาไหม้เสร็จสิ้นแล้ว เรียกกันว่า ยูเรเนียมด้อยสมรรถนะ
เอามาใช้ผลิตพลังงานสำหรับใช้ในอเมริกาได้อีกเป็นร้อยๆปี
และถ้าใช้กระบวนการหล่อเย็นด้วยน้ำทะเลซึ่งเป็นกระบวนการง่ายๆและค่าใช้จ่ายไม่สูง เราก็จะมีเชื้อเพลิงที่จะใช้ไปตลอดชั่วอายุขัยของโลกใบนี้ครับ
ดังนั้นก็รู้กันนะครับว่าเรายังมีเรื่องท้าท้ายรอเราอยู่อีกมาก แต่นี่เป็นตัวอย่างหนึ่งของแนวคิดอีกเป็นร้อยเป็นพัน ที่บ่งว่าเราจะต้องพัฒนาไปข้างหน้า
ลองมาคิดกันดูครับว่าเราควรจะตรวจสอบดูความก้าวหน้าได้ยังไงด้วยตัวเราเอง
รายงานความก้าวหน้าของเราควรจะหน้าตาเป็นยังไง
ลองไปดูกันที่จุดมุ่งหมายที่เราต้องไปให้ถึงเสียก่อน แล้วก็ลองย้อนกลับมาดูช่วงตรงกลาง
พอถึงปี ค.ศ.2050  เราคงได้ยินหลายๆคนบอกว่าจะลดลงให้ได้ร้อยละ 80
สำคัญมากเลยนะครับที่เราต้องทำให้ได้ตามนั้น
ส่วนอีกร้อยละ 20 นั่นจะเป็นในประเทศยากจน แ้ล้วก็ภาคการเกษตร หวังว่าตอนนั้น เราจะไม่มีก๊าซฯ ที่เกิดจากภาคป่าไม้ จากอุตสาหกรรมซีเมนต์
ดังนั้นจะลดให้ได้ร้อยละ 80 กลุ่มประเทศพัฒนาแล้ว ร่วททั้งประเทศอย่างเช่น จีน จะต้องมาร่วมกันปรับเปลี่ยนกรรมวิธีการผลิตไฟฟ้า
งั้น อีกด้านหนึ่งที่ต้องดูก็คือ ต้องดูว่าเราใช้เทคโนโลยีที่ไม่ปล่อยก๊าซเรือนกระจกกันไหม ที่ผ่านมา เราได้ใช้เทคโนโลยีแบบนี้ในประเทศพัฒนาแล้วทุกประเทศหรือยัง และเราได้ถ่ายทอดเทคโนโลยีนี้ไปที่อื่นแล้วหรือไม่
นี่เป็นเรื่องสำคัญเอามากๆเลยครับ
เป็นหัวใจสำคัญในรายงานความก้าวหน้าที่เราว่ากันอะนะครับ
คราวนี้ ย้อนกลับมาจากตรงนั้น ความก้าวหน้าในปี ค.ศ.2020  ควรจะเป็นยังไง
อีกครั้งครับ ที่ควรจะดูที่สองตัวแปรหลัก
เราควรจะดูที่ประสิทธิภาพพลังงานเป็นจุดเริ่มต้นในการลดการปล่อย CO2 ยิ่งเราปล่อย CO2 น้อยเท่าไหร่ ปริมาณรวมของ CO2 ก็จะน้อยลงเท่านั้น และก็จะส่งผลให้อุณหภูมิเพิ่มขึ้นน้อยลงตามไปด้วย
แต่เนื่องด้วยเหตุบางอย่าง ความก้าวหน้าของเราที่จุดนี้ การทำอะไรที่ไม่ได้ส่งให้เราสามารถลดการปล่อยก๊าซฯได้มาก มีความสำคัญเท่ากับหรือบางทีอาจจะำสำคัญน้อยกว่าการทำอีกแบบหนึ่งนิดหน่อย ซึ่งก็คือนวัตกรรมความก้าวหน้าด้านพลังงานนั่นเองครับ
ความก้าวหน้าพวกนี้ เราต้องขับเคลื่อนอย่างเต็มกำลัง เราอาจจะวัดความก้าวหน้าจากจำนวนบริษัท จากโครงการนำร่อง จากกฏข้อบังคับที่มีการปรับเปลี่ยน
มีหนังสือดีๆหลายเล่มที่เขียนเกี่ยวกับเรื่องนี้
หนังสือของอัล กอร์  ที่ชื่อ "ทางเลือกของเรา " และหนังสือของเดวิด แม็คเคย์  ชื่อ "พลังงานยั่งยืนที่ไม่ทำให้อากาศร้อน "
บรรดาผู้เขียนได้อธิบายอย่างรอบด้านและยังสร้างกรอบแนวคิด ให้สามารถมาถกประเด็นกันได้ในวงกว้าง เพราะเราต้องมีการสนับสนุนจากคนในวงกว้างในเรื่องนี้
มีอะไรมากมายที่จะต้องมาสอดประสานกัน
นี่เป็นความเจตจำนงค์อันหนึ่งครับ
มันเป็นเจตจำนงค์อันแรงกล้าว่าพวกเราจะพัฒนาเทคโนโลยีนี้ขึ้นมา
ถ้าคุณให้ผมขอพรได้เพียงหนึ่งข้อในตลอด 50 ปีต่อจากนี้ ผมอาจจะเลือกว่าจะให้ใครเป็นประธานาธิบดีก็ได้ ผมอาจจะเลือกวัคซีน ซึ่งก็เป็นสิ่งที่ผมรัก หรือผมอาจจะเลือกว่ามีสิ่งนี้ สิ่งที่ใช้ต้นทุนเพียงครึ่งเดียวและไม่ปล่อย CO2 ออกมาเลย นี่แหละครับเป็นพรข้อที่ผมจะเลือก
นี่เป็นสิ่งเดียวที่สร้างความเปลี่ยนแปลงมากที่สุด
ถ้าเราไม่ได้พรสมตามความปรารถนาของเรา ความแบ่งแยกระหว่างคนที่คิดอะไรแบบเฉพาะหน้ากับคนที่คิดแบบระยะยาวจะห่างกันมากขึ้น ระหว่าง อเมริกา กับ จีน ระหว่างประเทศยากจนกับประเทศร่ำรวย และเกือบจะทุกๆชีวิตของคนสองพันล้านคนจะเลวร้ายลงไปอีกมาก
ดังนั้น เราจะต้องทำอะไรบ้างครับ
อะไรที่ผมกำลังวิงวอนขอร้องพวกคุณให้ก้าวออกมาแล้วเดินไปข้างหน้า
เราจะต้องมีงบประมาณวิจัยและพัฒนามากกว่านี้
เมื่อประเทศต่างๆไปประชุมร่วมกันในสถานที่อย่างกรุงโคเปนเฮเกน พวกเขาไม่น่าจะแค่ถกประเด็นกันเฉพาะเกี่ยวกับ CO2
พวกเขาควรจะต้องถกประเด็นเรื่องแผนนวัตกรรม และพวกคุณจะตกใจมากกับงบประมาณใช้จ่ายที่น้อยอย่างน่าขัน ในแนวทางนวัตกรรมพวกนี้
เราจำเป็นต้องมีการจูงใจด้วยกลไกตลาด มีภาษีคาร์บอน มีระบบการซื้อขายแลกเปลี่ยนสิทธิการปล่อยก๊าซเรือนกระจก มีสิ่งที่คอยส่งสัญญาณราคาออกไป
เราจำเป็นต้องส่งสาส์นนี้ออกไป
เราจำเป็นต้องให้การอภิปรายนี้มีเหตุมีผลขึ้น เป็นการอภิปรายที่สามารถยอมรับได้มากขึ้น รวมไปถึงขั้นตอนต่างๆที่รัฐบาลจะต้องทำ
นี่เป็นความประสงค์ที่สำคัญประการหนึ่ง แต่เป็นประการที่ผมเชื่อว่าเราทำให้สัมฤทธิ์ผลได้
ขอบคุณครับ
ขอบคุณครับ
คริส แอนเดอร์สัน : ขอบคุณฮะ ขอบคุณครับ
ขอบคุณครับ จะขอทำความเข้าใจนิดนึงเกี่ยวกับเทร์ร่าพาวเวอร์ ใช่ไหมครับ ผมหมายถึงแบบนี้ครับ ก่อนอื่น คุณพอจะบอกได้ไหมครับว่าการลงทุนมีขนาดประมาณไหน
บิลล์ เกตส์: ทำซอฟต์แวร์ขึ้นมา ซื้อซูเปอร์คอมพิวเตอร์ จ้างนักวิทยาศาสตร์มือเยี่ยมๆ ซึ่งพวกผมก็ทำไปแล้ว ก็ตกอยู่แค่หลักสิบล้านดอลลาร์ และถ้าถึงตอนที่พวกผมทดสอบตัววัสดุนี้ที่เตาปฏิกรณ์ที่รัสเซีย เพื่อความแน่ใจว่าวัสดุตัวนี้ทำงานได้ไม่มีผิดพลาด ตอนนั้น เราก็น่าจะพูดกันถึงแค่หลักร้อยล้านดอลลาร์เท่านั้นแหละครับ
เรื่องยากก็คือการสร้างเตาปฏิกรณ์นำร่อง ต้องหาทุนกันเป็นพันล้าน ต้องเข้าไปคุยกับผู้ออกกฏของรัฐ ต้องหาสถานที่ตั้ง ที่จะสร้างเตาปฏิกรณ์เตาแรกขึ้นมา
ถ้าพอเราสร้างเตาปฏิกรณ์แรกขึ้นมาแล้วแล้วถ้ามันทำงานได้อย่างที่โฆษณาไว้ คราวนี้ก็หนทางสว่างไสวแล้วครับ เพราะว่าเศรษฐศาสตร์ที่เกี่ยวข้องและความเข้มข้นพลังงาน ต่างจากไฟฟ้านิวเคลียร์ที่เรารู้จักอย่างมากเชียวหละครับ
คริส: ถ้างั้น ให้เข้าใจถูกต้องก็คือ จะมีการสร้างลึกลงไปใต้ดิน เกือบจะคล้ายกับท่อบรรจุเชื้อเพลิงนิวเคลียร์ชนิดแนวตั้ง ของยูเรเนียมที่เผาไหม้แล้วประมาณนั้น แล้วก็เป็นปฏิกิริยาที่เริ่มจากด้านบนแล้วค่อยๆเลื่อนลงมาข้างล่าง อย่างนั้นใช่ไหมครับ?
บิลล์: ถูกต้องเลยครับ ทุกวันนี้ เรายังต้องเติมเชื้อเพลิงในเตาปฏิกรณ์อยู่ ฉะนั้นเราก็เลยมีคนอยู่ส่วนหนึ่งแล้วก็การควบคุมงานอีกส่วนหนึ่งที่อาจเกิดความผิดพลาดได้ อะไรก็ตามถ้าเราต้องเปิดเตาแล้วย้ายนั่นนี่เข้าออก เป็นอะไรที่ไม่ดีเลยครับ
ดังนั้น ถ้าเรามีเชื้อเพลิงที่ราคาถูกมากๆที่ใช้ไปได้นานถึง 60 ปี คิดว่ามันเหมือนกับท่อนไม้ก็แล้กัน ใส่เข้าไปแล้วก็ไม่ต้องไปวุ่นวายอะไรกับมันอีก
มันก็อยู่ในนั้น เผาไหม้ไป 60 ปี แล้วก็จบอยู่ตรงนั้น
คริส: มันก็คือโรงไฟฟ้านิวเคลียร์ที่มาพร้อมกระบวนการกำจัดกากนิวเคลียร์อยู่ภายในตัว
บิลล์: ใช่ครับ สิ่งที่เกิดขึ้นกับกากนิวเคลียร์ เราอาจปล่อยมันไว้ในนั้น -- กากนิวเคลียร์มีน้อยมากครับด้วยแนวทางแบบนี้นะครับ -- จากนั้นเราก็เอามันไป ใส่ในเตาใหม่แล้วก็เผาไหม้ต่อ
แล้วเราก็เริ่มต้นด้วยการใช้กากนิวเคลียร์ที่มีอยู่ในปัจจุบัน ที่แช่นิ่งอยู่ในสระหล่อเย็นหรือไม่ก็อยู่ในหีบเก็บกากที่เตาปฏิกรณ์ นั่นแหละจะเป็นเชื้อเพลิงที่เราจะเริ่มด้วย
ดังนั้น สิ่งที่เป็นปัญหาจากเตาปฏิกรณ์อื่น ก็จะกลายเป็นเชื้อเพลิงสำหรับเตาของพวกผม ซึ่งก็หมายความว่าเราลดปริมาณกากนิวเคลียร์ได้อย่างมากมาย เมื่อเราเข้าสู่กระบวนการแบบของผม
คริส: แต่ในบรรดาที่คุณไปบรรยายมาแล้วทั่วโลก ถึงความเป็นไปได้ตรงนี้
ที่ไหนที่ให้ความสนใจมากที่สุดที่จะทำอะไรแบบนี้ขึ้นมาจริงๆครับ?
บิลล์: อืม...พวกผมยังไม่ได้ชี้เฉพาะเรื่องสถานที่ และมันมีกฏเกณฑ์การเปิดเผยข้อมูลที่น่าสนใจเกี่ยวกับอะไรก็ตามที่ถือว่าเป็น นิวเคลียร์ ก็มีที่แสดงเจตจำนงค์ให้ความสนใจกันก็เยอะครับ คนของเราไปที่รัสเซีย อินเดีย จีน ผมเองก็กลับมาที่นี่เพื่อมาพบท่านรัฐมนตรีพลังงาน หารือกันหนะครับว่าแนวทางนี้จะสอดรับกับแผนพลังงานได้ยังไงบ้าง
ผมก็เลยมองอนาคตไปในทางบวกครับ ฝรั่งเศสกับญี่ปุ่นก็มีดำเนินการในแนวนี้ด้วยนะครับ
ศึกษาพัฒนากันไปในรูปแบบต่างๆนานาตามนี้
นับเป็นการพัฒนาที่สำคัญ คล้ายกับเตาปฏิกรณ์แบบนิวตรอนเร็ว ที่หลายๆประเทศนำไปสร้าง ดังนั้น ใครก็ตามที่ได้เคยสร้างเตา FBR ก็มีคุณสมบัติเข้าข่ายเป็นที่สร้างเตาแบบของผมได้
คริส: ฉะนั้น ในความคิดของคุณ ระยะเวลาและความน่าจะเป็น ที่จะมีเตาแบบนี้ขึ้นมาจริงๆเป็นเท่าไหร่ครับ?
บิลล์: อืม...เราน่าจะต้องใช้...จะสร้างเครื่องผลิตกระแสไฟฟ้าขนาดใหญ่อย่างนี้ได้ ซึ่งราคาถูกมากครับ เรามีเวลา 20 ปีในการก่อสร้าง และอีก 20 ปีในการเดินเครื่อง
นี่เป็นเหมือนกับกำหนดเวลาที่แบบจำลองทางสิ่งแวดล้อม เสนอผลออกมาว่าเราจะต้องทำให้ได้
แล้วคุณรู้ไหมว่าเทร์ร่าพาวเวอร์ ถ้าทุกอย่างราบรื่นนะครับซึ่งก็ถือว่าขอมากโขอยู่ จะถึงเป้าหมายนั้นได้ง่ายๆเลยครับ
และตอนนี้ก็โชคดีที่มีบริษัทนับสิบ จริงๆแล้วเราต้องให้มีเป็นร้อย ที่ ก็คล้ายกันครับ ถ้าผลวิจัยวิทยาศาสตร์เป็นไปได้ด้วยดี ถ้างบประมาณสร้างโรงไฟฟ้านำร่องไม่มีปัญหา ก็จะมาแข่งขันกันกับเทคโนโลยีนี้
ที่ดีที่สุดก็คือหลายๆบริษัทสัมฤทธิ์ผล เพราะถ้างั้นเราสามารถใช้ผลที่สัมฤทธิ์แล้วมาประกอบรวมกันได้
แน่นอนว่าเราต้องให้มีหนึ่งบริษัทที่ประสบผลสัมฤทธิ์ให้ได้
คริส: ถ้ามองกันที่ความเป็นไปได้ของการเปลี่ยนแปลงครั้งใหญ่ นี่ถือว่าเป็นอะไรที่ใหญ่ที่สุดที่คุณคิดว่ามีอยู่ในตอนนี้ไหมครับ?
บิลล์: ความก้าวล้ำในด้านพลังงานมีความสำคัญอย่างยิ่งครับ
มันจะสร้างการเปลี่ยนแปลงครั้งใหญ่ แม้ว่าจะไม่มีข้อจำกัดด้านสิ่งแวดล้อม แต่ข้อจำกัดด้านสิ่งแวดล้อมก็ยิ่งทำให้มันดูยิ่งใหญ่เข้าไปอีก
ในวงการนิวเคลียร์ มีนวัตกรรมอื่นๆด้วย
คุณรู้ไหม เราไม่รู้จักงานชิ้นไหนของพวกเขาดีเท่ากับชิ้นนี้ แต่กับกลุ่มที่ใช้นวัตกรรมมอดุลาร์ ก็เป็นอีกแนวทางหนึ่ง
เป็นเตาปฏิกรณ์แบบสารเหลว ซึ่งค่อนข้างจะเข้าใจยาก แต่บางทีพวกเขาอาจจะพูดถึงพวกผมแบบเดียวกันก็ได้ครับ
ก็คือว่า มีเทคนิคแนวทางหลายๆแบบ แต่ความสวยงามของแบบนี้อยู่ที่โมเลกุลของยูเรเนียม ให้พลังงานออกมาเป็นล้านเท่าเมื่อเทียบกับโมเลกุลของถ่านหิน ดังนั้น ถ้าเราจัดการกับข้อเสีย ซึ่งจริงๆก็คือกัมมันตรังสี ต้นทุนทรัพยากรแฝงและต้นทุนราคา ศักยภาพ ในเชิงผลกระทบต่อพื้นดินและอะไรต่างๆ ก็ถือว่าเกือบจะเป็นหมวดหมู่หนึ่งในตัวมันเองอยู่แล้วครับ
คริส: ถ้าผลไม่ออกมาอย่างที่เราคิด แล้วจะเป็นไงต่อครับ?
เราต้องมาเริ่มมาตรการฉุกเฉินกันเลยหรือเปล่า เืพื่อจะรักษาอุณหูมิของโลกให้เสถียร
บิลล์: ถ้าเกิดสถานการณ์แบบนั้น ถ้าเป็นแบบนั้น เราจะไปไหนล่ะ? เราอาจจะต้องผ่าตัดหัวใจหรืออะไรทำนองนั้น
ได้มีการทำิวิจัยในด้านที่เรียกกันว่า ภูมิวิศวกรรม ซึ่งเป็นการใช้เทคนิคต่างๆที่จะชะลอภาวะโลกร้อน ไปข้างหน้า 20 หรือ 30 ปีพอให้เรามีเวลามาช่วยกันทำอย่างอื่นได้ทัน
แต่มันก็เป็นแค่นโยบายประกันภัยหนะครับ
หวังว่าเราจะไม่ต้องทำแบบนั้น
บางคนบอกว่าเราไม่ควรแม้แต่จะมีนโยบายประกันภัย เพราะมันทำให้เราเฉื่อยแฉะ ที่เรากินกันไม่บันยะบันยังก็เพราะเรารู้ว่าการผ่าตัดหัวใจสามารถรักษาเราได้
ผมไม่ค่อยแน่ใจว่านั่นเป็นวิธีที่ฉลาด ถ้าวัดกันที่ความสำคัญของปัญหา แต่เดี๋ยวนี้เขาก็มีการพูดกันถึงภูมิวิศวกรรม ทำนองว่า ควรเป็นตัวเลือกสำรองไว้เผื่อสถานการณ์เลวร้ายเร็วกว่าที่คิด หรือถ้าหากนวัตกรรมนี้ใช้เวลานานกว่าที่คาดไว้เยอะ
คริส: คนที่ยังแคลงใจเกี่ยวกับโลกร้อน ถ้าคุณพูดกับพวกเขาได้ประโยคสองประโยค คุณจะโน้มน้าวยังไงให้พวกเขายอมรับว่าพวกเขาเข้าใจผิด
บิลล์: อืม โชคร้ายที่ว่าคนที่แคลงใจเกี่ยวกับโลกร้อนมีหลายกลุ่มหลายพวก
พวกที่ถกกันด้วยข้อมูลทางวิทยาศาสตร์มีอยู่น้อยมากครับ
พวกเขาบอกด้วยหรือเปล่าว่ามีผลกระทบย้อนกลับแบบถดถอย ที่เกี่ยวกับกลุ่มก้อนเมฆที่ไปชดเชยความร้อน?
มีอะไรน้อยมากๆที่พวกเขาหยิบยกมาพูดได้ แล้วอะไรพวกนั้นก็ขึ้นอยู่กับความเป็นไปได้ของนู่นนี่เยอะแยะมากมาย
ปัญหาหลักที่เรามีอยู่ตอนนี้จะคล้ายกับกรณีของโรคเอดส์
ถ้าเราทำผิดพลาดตอนนี้ เราต้องชดใช้ในภายหลังมากมาย
ดังนั้น เมื่อเรามีปัญหาจำเป็นเร่งด่วนทุกรูปแบบ แนวคิดว่ารับความเจ็บปวดตอนนี้ที่จะได้กลับมาเป็นสิ่งที่ดีกว่าในภายหลัง กับอะไรที่เป็นความเจ็บปวดที่ไม่แน่ไม่นอน อันที่จริงแล้ว จากรายงานของไอพีซีซี  นั่นก็ไม่ได้จำเป็นต้องเป็นกรณีที่เลวร้ายที่สุด มีคนจากประเทศที่ร่ำรวยแล้วที่ดูรายงานของไอพีซีซี แล้วบอกว่า ก็หยวนๆนะ ไม่ใช่เรื่องใหญ่เรื่องโตอะไร
ความเป็นจริงก็คือ มันมีส่วนที่ไม่แน่นอนร่วมอยู่ด้วยที่ควรจะผลักดันพวกเราไปทางนี้
แต่ความฝันของผมก็คือว่า เราทำได้แบบคุ้มทุนด้วย และก็อยู่ในขีดจำกัดของการปล่อย CO2 ด้วย พวกที่แคลงใจเรื่องโลกร้อนก็จะบอกอีกว่า ก็โอเค ฉันไม่สนใจหรอกว่ามันจะไม่ปล่อย CO2 ฉันติดจะหวังด้วยซ้ำว่ามันจะปล่อย CO2 แต่ฉันว่าฉันก็พอจะยอมรับได้นะเพราะว่ามันถูกกว่าอะไรที่มีมาก่อน
คริส: ถ้างั้น คุณจะมีข้อโต้ตอบยังไงกับคำแถลงของบิจอร์น ลอมบอร์ก ที่ว่า โดยแท้จริงแล้วถ้าเราใช้พลังงานทั้งหมดเพื่อพยายามแก้ไขปัญหาเกี่ยวกับ CO2 ก็จะทำให้เราูสูญเสียเป้าหมายอื่นๆทั้งหมด ที่เราพยายามแก้ไขให้โลกหมดไปจากปัญหาความยากจน มาลาเรีย และอื่นๆ นับเป็นความสูญเสียทรัพยากรโลกอย่างไม่ชาญฉลาดเลยที่จะใช้เงินไปในทางนั้น ในเมื่อเราใช้ทำให้สิ่งอื่นที่ดีกว่าได้
บิลล์: งบประมาณวิจัยพัฒนาจริงๆแล้ว เอาว่าสหรัฐอเมริกาควรจะเพิ่มงบมากกว่าที่ใช้อยู่ตอนนี้อีกหมื่นล้านดอลลาร์ต่อปี นี่ไม่ใช่อะไรที่มากเกินไปนะครับ
แล้วก็ไม่ใช่อะไรที่ควรไปเอามาจากส่วนอื่นด้วย
พอเป็นเรื่องที่ต้องใช้งบสูงมากๆ แล้วก็นี่ คนที่เขามีเหตุมีผลอาจจะไม่เห็นด้วย ก็เมื่อเป็นเรื่องที่ทำแล้วไม่คุ้มทุนแล้วเราก็ยังพยายามลงทุนทำอีก สำหรับผม แบบนั้นแทบจะเรียกว่าสูญเปล่า
ยกเว้นว่าเราอยู่ใกล้แค่เอื้อมแล้วเราก็ลงทุนให้เกิดการเรียนรู้ตรงนั้นพอดี ซึ่งในที่สุดก็จะกลายเป็นว่าต้นทุนถูกมาก ผมเชื่อนะครับว่าเราควรจะลองหลายๆอย่างที่มีศักยภาพ ที่จะมีราคา่ถูกลงไปกว่ามาก
ถ้าสิ่งที่เราต้องแลกมาเป็นแบบว่า มาผลิตพลังงานให้ราคาแพงสุดๆกันเถอะ ถึงงั้น คนมีฐานะก็จ่ายได้อยู่ดี
ผมว่า พวกเราทั้งหมดที่นี่สามารถจ่ายค่าพลังงานได้มากกว่านี้ได้อีก 5 เท่า โดยไม่ต้องเปลี่ยนรูปแบบชีวิต
หายนะจะไปตกกับคนอีกสองพันล้านคนโน่น
และแม้แต่ ลอมบอร์ก ก็เปลี่ยน
จุดยืนของเขาตอนนี้จะเป็นว่า ทำไมถึงไม่ถกประเด็นวิจัยและพัฒนาให้มากกว่านี้
แต่เขายังคง เพราะคำแถลงก่อนหน้านี้ของเขา เขายังคงเกี่ยวดองกับพวกที่แคลงใจเรื่องโลกร้อน แต่เขาได้ตระหนักแล้วว่าเป็นกลุ่มที่ค่อนข้างโดดเดี่ยว ดังนั้น เขาก็เลยยกประเด็นเรื่องวิจัยและพัฒนาขึ้นมา
เพราะฉะนั้น มีหัวข้อที่ผมคิดว่ามีความเหมาะสม
ก็คือการวิัจัยและพัฒนา เป็นเรื่องไม่เข้าท่าเลยที่งบสนับสนุนช่างน้อยแสนน้อย
คริส: โอเคครับคุณบิลล์ ผมเดาว่าผมพูดแทนท่านผู้ฟังที่นี่ ผมจะบอกว่า ผมหวังจริงๆครับว่าความประสงค์ของคุณจะเป็นความจริง ขอบคุณมากครับ
บิลล์: ขอบคุณครับ
ดิฉัน เจน แม็คกอนิกัลค่ะ เป็นนักสร้างสรรค์เกม
ผ่านมากว่าสิบปีแล้วที่ฉันได้สร้างเกมส์ออนไลน์ เป้าหมายที่ฉันหวังไว้ในอีกสิบปีที่กำลังจะมาถึง คือการที่จะให้มันง่าย สำหรับการที่จะกอบกู้โลกแห่งความเป็นจริง เท่ากับที่ง่ายสำหรับการจะกอบกู้โลกในเกมส์ออนไลน์
ดิฉันมีแผนสำหรับสิ่งนี้นะคะ ซึ่งมันรวมไปถึงการโน้มน้าวคนอีกมาก รวมถึงพวกคุณทุกคนด้วย ที่จะใช้เวลามากขึ้น ในการเล่นเกมส์ที่ใหญ่ขึ้นและดีกว่าที่เป็นอยู่
ณ ปัจจุบัน เราใช้เวลาสามพันล้านชั่วโมงในหนึ่งอาทิตย์ กับการเล่นเกมส์ออนไลน์
พวกคุณบางคนอาจกำลังคิดว่า "นั่นมันเยอะมากเลยนะ สำหรับเวลาที่ใช้ไปกับการเล่นเกมส์"
มันก็อาจจะมากไปค่ะ ถ้าเราคำนึงถึงว่า เรามีปัญหาเร่งด่วนอยู่มากมายที่สมควรได้รับการแก้ไขในโลกแห่งความเป็นจริง
แต่จริงๆแล้ว ตามผลวิจัยที่ดิฉันศึกษามา ที่ สถาบันแห่งอนาคต สิ่งที่เป็นจริงกลับตรงกันข้ามจากที่เราเข้าใจ
สามพันล้านชั่วโมงในหนึ่งอาทิตย์นั้นแทบจะไม่เพียงพอ ในการเล่นเกมเพื่อแก้ไขปัญหาในโลกแห่งความเป็นจริง
ตามความเป็นจริง ฉันเชื่อว่าถ้าเราต้องการที่จะอยู่รอด ในอีกร้อยปีข้างหน้าบนดาวสีน้ำเงินดวงนี้ เราต้องเพิ่มชั่วโมงการเล่นเกมอย่างมากทีเดียวเลยค่ะ
ฉันได้คำนวนเอาไว้แล้วว่า จำนวนทั้งหมดที่เราต้องการ อยู่ที่ 2.1 หมื่นล้านชั่วโมงในทุกๆอาทิตย์
นั่นคงจะเป็นความคิดที่ไม่ปกติสักเท่าไร ดังนั้น ดิฉันจะขอกล่าวอีกครั้งนะคะ ว่าถ้าเราต้องการแก้ไขปัญหาเช่น ความอดอยาก ความยากจน การเปลี่ยนแปลงของสภาพภูมิอากาศ ความขัดแย้งในโลก ปัญหาโรคอ้วน ดิฉันเชื่อว่าเราต้องมีความมุ่งมั่น ทะเยอทะยาน ที่จะเล่นเกมส์ออนไลน์ โดยอย่างน้อยที่สุดต้องเล่นให้ถึง 2.1 หมื่นล้านชั่วโมงต่ออาทิตย์นะคะ ภายในสิบปีที่จะถึงนี้
โอไม่ค่ะ ไม่ ฉันจริงจังนะคะ
และนี่คือเหตุผลว่าทำไมค่ะ รูปนี้ ได้รวบรวมเอาสาระสำคัญ ว่าทำไมฉันถึงคิดว่าเกมส์นั้นเป็นสิ่งที่จำเป็น สำหรับการอยู่รอดของเผ่าพันธุ์มนุษย์  จริงๆค่ะ
นี่คือรูปที่ถ่ายโดยช่างภาพที่มีชื่อว่า ฟิล โทล์ดาโน่
เขาอยากจะเก็บภาพอารมณ์ของการเล่นเกม ดังนั้นเขาจึงได้ติดตั้งกล้องเอาไว้ข้างหน้าของคนที่กำลังเล่นเกม
และนี่ก็คืออารมณ์ที่สุดจะคลาสสิคที่เกิดขึ้นในระหว่างการเล่มเกมส์ค่ะ
ที่นี้ ถ้าคุณไม่ใช่คนที่ชอบเล่นเกม คุณอาจจะมองไม่เห็นความแตกต่างกระจ้อยร่อยในภาพนี้
คุณคงจะรู้สึกได้ถึงความรู้สึกของภาวะเร่งด่วน ความกลัวเล็กน้อย แต่มีความมุ่งมั่นอย่างแรงกล้า รวมไปถึงการมีสมาธิอย่างล้นหลามที่จะแก้ไขปัญหาที่ยากมากๆ
ถ้าคุณเป็นหนึงในนักเล่นเกม คุณจะสังเกตเห็นถึง จุดต่างเล็กน้อยตรงนี้นะคะ รอยย่นเนื่องจากการเหลือกตาขึ้น และที่มุมปาก เป็นสัญญานของการมองโลกในแง่ดี และการเลิกคิ้วขึ้น สื่อได้ถึงอารมณ์ของความประหลาดใจ
นี่คือการแสดงออกทางสีหน้าของผู้เล่นเก่มที่จวนจะได้อะไรบางอย่างที่เรียกว่า ชัยชนะขั้นมหากาพย์
โอ คุณเคยได้ยินมาเหรอคะ โอเค ดีเลยค่ะ เรามีผู้ที่คุ้นเคยกับการเล่นเกมอยู่ตรงนี้ด้วยสินะคะ
ชัยชนะขั้นมหากาพย์คือ ผลลัพธ์ ที่เป็นบวกอย่างไม่ธรรมดา และเหนือความคาดหมาย ผู้เล่นจะนึกไม่ถึงเลยว่าสิ่งนี้มันเป็นไปได้จนกระทั่งเล่นจนบรรลุผลสำเร็จ
มันเกือบจะอยู่เหนือขอบเขตของจิตนาการเลยล่ะค่ะ
และเมื่อคุณไปถึงจุดนั้น คุณจะรู้สึกประหลาดใจ และค้นพบว่าจริงๆแล้วคุณสามารถทำได้ นั่นคือชัยชนะขั้นมหากาพย์ค่ะ
นี่คือผู้เล่นเกมที่กำลังจะได้ชัยชนะระดับมหากาพย์
และนี่คือการแสดงออกทางสีหน้าที่เราควรจะเห็น จากนักแก้ไข้ปัญหาอีกนับล้านชีวิตที่อยู่ ณ ทั่วทุกมุมโลก ในระหว่างที่เรากำลังพยายามหาวิธิฟันฝ่าอุปสรรคของศตวรรษหน้า การแสดงออกทางสีหน้าซึ่งไม่ว่าจะเจอสิ่งระเกะระกะขวางทางในรูปแบบใด เขาหรือเธอกำลังจะได้รับชัยชนะ
แต่น่าเสียดาย ทั้งๆที่เราควรจะได้เห็นสีหน้าแบบนี้ ในการดำเนินชีวิตประจำวันและพยายามที่จะจัดการกับปัญหาเร่งด่วนต่างๆ
นี่คือสีหน้าที่ฉันเรียกว่า "ฉันไม่รู้จะทำอย่างไรกับชีวิต" และจริงๆแล้วนี่คือฉันเองค่ะ พวกคุณดูออกไหมคะ? ดูออกนะคะ ดีค่ะ
นี่ก็คือตัวฉันเอง ที่กำลังแสดงสีหน้า "ฉันไม่รู้จะทำอย่างไรกับชีวิต"
นี่เป็นภาพเขียนบนกำแพงชิ้นหนึ่งในถิ่นที่ฉันเคยอาศัยอยู่ ที่เบิร์คเล่ย์ แคลิฟอร์เนีย สถานที่ซึ่งฉันศึกษาระดับปริญญาเอก ในหัวข้อวิจัย ทำไมเราถึงทำได้ดีกว่าเมื่อเล่นเกมส์
และนี่คือปัญหาที่ผู้รักการเล่นเกมเผชิญอยู่
พวกเรารู้สึกว่าในชีวิตจริงนั้นเราไม่สามารถทำให้ได้ดีเท่ากับในเกมส์
ทั้งนี้ฉันไม่ได้หมายถึงในส่วนของความสำเร็จเท่านั้นนะคะ ถึงแม้ว่ามันจะเป็นส่วนหนึ่งก็ตาม
พวกเราเห็นความสำเร็จในเกมมากกว่าที่เห็นในชีวิตประจำวัน แต่ฉันได้รวมเอาความหมายของความดีนี้ไปถึง ความมุ่งมั่นที่จะทำอะไรที่มีความหมาย ได้รับแรงกระตุ้นที่จะทำงานร่วมกับคนอื่น
และในเวลาที่เราอยู่ในโลกของเกมนั้น ดิฉันเชื่อว่าหลายๆคนได้กลายเป็น รูปแบบที่ดีที่สุดของตัวเอง พร้อมที่จะช่วยเหลือเมื่อเห็นความต้องการ หร้อมที่จะไม่หนีไปจากปัญหาง่ายๆ ไม่ว่าจะใช้เวลานานเพียงใด หรือแม้เมื่อล้ม ก็จะลุกขึ้นสู้ใหม่อีกครั้ง
ในชีวิตจริง เมื่อเราต้องเผชิญกับความล้มเหลว เมื่อเวลาที่ต้องเจออุปสรรค พวกเราไม่ค่อยจะรู้สึกเช่นนั้นนัก
พวกเรารู้สึกหมดกำลัง พวกเราถูกทำให้รู้สึกเหมือนพ่ายแพ้ พวกเรารู้สึกกระวนกระวาย อาจจะซึมเศร้า ท้อแท้ ผิดหวังหรือถูกเหยียดหยาม
เราไม่เคยต้องรู้สึกแบบนั้นเวลาเล่นเกมส์ มันเป็นสิ่งที่ไม่เกิดขึ้นในเกมส์
และนั่นก็คือ สิ่งที่ฉันต้องการศึกษา เมื่อตอนเป็นนักศึกษาระดับบัณฑิตศึกษา
ว่าอะไรกันในเกมส์ที่สามารถทำให้ รู้สึกว่าเราสามารถแก้ไขปัญหาทุกอย่างได้
แล้วเราจะสามารถนำเอาความรู้สึกเหล่านี้จากเกมส์ นำมาใช้กับชีวิตประจำวันของเราได้หรือไม่
ดังนั้นฉันจึงได้ลองศึกษาเกมส์เช่น โลกแห่งสงคราม ซึ่งมีสภาพแวดล้อมแบบในอุดมคติสำหรับการแก้ไขปัญหาร่วมกัน
แล้วฉันก็เริ่มเห็นอะไรบางอย่าง ที่สามารถทำให้ชัยชนะ  เป็นไปได้ในโลกออนไลน์
สิ่งแรกเลยก็คือ ทุกๆครั้งที่คุณเข้าไปเล่นเกมส์เหล่านั้น โดยเฉพาะอย่างยิ่ง โลกแห่งสงคราม มันมีตัวแสดงมากมายเหลือเกินที่พร้อมให้คุณสวมบทบาท และพร้อมที่จะเชื่อมั่นในตัวคุณในทันที
แล้วมันก็ไม่ใช่แค่ภารกิจอะไรก็ได้ แต่มันเป็นภารกิจพิเศษที่พอเหมาะพอดี กับระดับความสามารถของคุณในเกม ณ ช่วงเวลานั้น ใช่ไหมคะ
นั่นทำให้คุณสามารถผ่านมันไปได้
จะไม่มีการท้าทายใดๆที่คุณไม่สามารถบรรลุผลสำเร็จ
มันไม่มีการ ตกงาน ด้วยนะคะในเกมโลกเเห่งสงคราม
มันไม่มีการนั่งเฉยๆโดยที่ไม่ทำอะไร มันมีสิ่งสำคัญที่คุณจะต้องทำอยู่เสมอ
แล้วก็ยังมีผู้ร่วมอุดมการณ์อีกนับไม่ถ้วน
ไม่ว่าคุณจะหันไปทางไหน จะมีคนอีกนับร้อย นับพัน พร้อมที่จะทำงานร่วมไปกับคุณ เพื่อที่จะได้รับชัยชนะอันยิ่งใหญ่
มันไม่ใช่เรื่องง่ายเลยที่จะสามารถเห็นสิ่งเหล่าเกิดขึ้นจริงๆในชีวิตเรา ในทำนองที่ว่า เพียงแค่มือเอื้อม ก็จะสามารถหาผู้ที่พร้อมจะร่วมมือกับเราได้มากมาย
แล้วยังเป็นเพราะ ชัยชนะขั้นมหากาพย์  นี้อีก ที่กระตุ้นให้เราทำภารกิจต่างๆเหล่านั้น
แล้วเรายังได้ผลตอบรับที่เป็นบวก
พวกคุณคงเคยได้ยินการเพิ่มระดับ และการบวกเพิ่มขึ้นของพลังนะคะ แล้วยังมีการบวกเพิ่มของระดับปัญญาอีก
เราไม่ได้รับการตอบกลับที่เป็นบวกจำพวกนี้ในชีวิตจริง
เมื่อฉันลงจากเวทีนี้ไป ฉันคงจะไม่ได้รับ บวกเพิ่มคะแนนในการพูด เพิ่มคะแนนให้กับความคิดหลุดโลก เพิ่มยี่สิบคะแนนสำหรับความคิดพิสดารนี้
ฉันไม่ได้รับการตอบรับ  นี้ในชีวิตจริง
ทีนี้ ปัญหาของสภาพแวดล้อมในการแก้ไขปัญหาร่วมกัน เช่นในเกม โลกแห่งสงคราม คือมันสามารถสร้างความพอใจให้อย่างมาก ที่จะเข้าใกล้การได้รับชัยชนะอยู่ตลอดเวลา ซึ่งนั่นทำให้เราใช้เวลาทั้งหมดที่มีไปกับการเล่นเกม
มันก็เพียงแค่ดีกว่าโลกที่เราต้องเผชิญอยู่ทุกวัน
เท่าทีผ่านมา จนกระทั่งวันนี้ ผู้คนได้ใช้เวลาไปกับ โลกแห่งสงคราม ไปกว่า ห้าจุดเก้าสามล้าน ปี เพื่อแก้ปัญหาของ Azeroth
มันไม่ได้แย่เสมอไปนะคะ
มันอาจจะฟังดูไม่เข้าท่าก็จริง
แต่ลองฟังเรื่องราวต่อไปนี้ดูนะคะ ห้าจุดเก้าสิบสามล้านปีที่แล้ว เป็นช่วงเวลาที่บรรพบุรุษของเราเริ่มยืนขึ้น เดินด้วยสองขา
ซึ่งนั่นก็เป็นครั้งแรกที่สัตว์เลี้ยงลูกด้วยนมยืนขึ้นค่ะ
ทีนี้เราพูดถึงเวลาที่ใช้ไปกับ การเล่นเกมส์ วิธิเดียวที่จะทำให้ฟังดูมีเหตุผล เพียงแค่เพื่อจะนึกถึงมัน คือเราต้องพูดถึงเวลาค่ะ และจะต้องเป็นขนาดของเวลาระดับวิวัฒนาการของเผ่าพันธุ์มนุษย์เลยทีเดียว ซึ่งเป็นเรื่องที่ไม่ธรรมดาเลยค่ะ
แต่มันก็เป็นไปได้ เนื่องจากปรากฏว่า จากการที่คนใช้เวลาไปกับการเล่นเกมส์ พวกเรากำลังเปลี่ยนแปลงในสิ่งที่ คนอย่างเราสามารถทำได้
เรากำลังวิวัฒนาการไปสู่การเป็นสายพันธุ์ที่ใช้ความร่วมมือ มีความเป็นมิตร จริงใจต่อกันมากขึ้น
นี่เป็นเรื่องจริงที่ฉันเชื่อมั่นค่ะ
เรามาพิจารณาสถิติที่น่าสนใจนี้ดูนะคะ ผลสถิตินี้ได้ถูกตีพิมพ์ขึ้นโดยนักวิจัยจากมหาวิทยาลัยคาร์เนกี้ เมลล่อน โดยเฉลี่ยแล้ววัยรุ่น ในประเทศที่มีค่านิยมการเล่นเกมส์สูง จะมีการใช้เวลาไปทั้งหมด หนึ่งหมื่นชั่วโมง ในการเล่นเกมส์ เมื่อพวกเขาอายุยี่สิบเอ็ดปี
ที่นี้ หนึ่งหมื่นชั่วโมงมัน เป็นตัวเลขที่น่าสนใจมาก เพราะ
อย่างแรกเลยก็คือ สำหรับเด็กๆในอเมริกา หนึ่งหมื่นแปดสิบชั่วโมง เป็นระยะเวลา ที่เด็กๆจะต้องใช้ไปในโรงเรียน นับจากเกรดห้า เรื่อยไปจนจบมัธยมปลาย นั่นหมายถึงว่าคุณต้องไม่ขาดเรียนเลยด้วยนะคะ
ดังนั้นในตอนนี้เรามี การศึกษาคู่ขนาน ที่ซึ่งเด็กๆเรียนรู้ที่จะ เป็นนักเล่นเกมที่ดี มากพอๆกันกับที่ เรียนรู้เกี่ยวกับสิ่งอื่นๆในโรงเรียน
คุณอาจจะเคยเห็นผ่านตามาบ้างนะคะ สำหรับหนังสือเล่มใหม่ของมัลคอม แกลดเวลล์ ที่มีชื่อว่า "แปลกอยู่นอกกรอบ"
คุณอาจจะเคยได้ยินเกี่ยวกับ ทฤษฎีแห่งความสำเร็จของเขา ทฤษฏีที่ว่าด้วย หนึ่งหมื่นชั่วโมงไปสู่ความสำเร็จ
มันตั้งอยู่บนพื้นฐานของการวิจัยด้านวิทยาศาสตร์ของระบบกระบวนการความคิด ว่าถ้าหากว่าเราสามารถใช้เวลา หนึ่งหมื่นชั่วโมง ที่จะลงทุนลงแรงเรียนรู้ ไม่ว่าจะเป็นอะไรก็ตาม เมื่อคุณอายุยี่สิบเอ็ดปี เราจะกลายเป็นผู้เชี่ยวชาญ
เราจะเก่ง และทำได้ดีในสิ่งนั้นๆ เท่าๆกับที่ผู้ที่มีชื่อเสียงในโลกทำได้เลยทีเดียว
ในตอนนี้เรากำลังมองไปยัง เด็กๆในยุคนี้ทั้งหมด ที่เป็นผู้เชี่ยวชาญด้านเกมส์
ดังนั้นคำถามที่สำคัญจึงมีอยู่ว่า "อะไรกันแน่ที่นักเล่นเกมทำได้ดี?"
เพราะถ้าเราสามารถตอบคำถามนั้นได้ เราจะมีทรัพยากรมนุษย์ ในแบบที่ไม่เคยมีมาก่อน อยู่ในมือของเรา
นี่คือจำนวนของคนที่อยู่ในโลก ณ ตอนนี้ ผู้ซึ่งใช้เวลาอย่างน้อยหนึ่งชั่วโมง ไปกับการเล่นเกมส์ออนไลน์
และนี่คือผู้เชี่ยวชาญด้านเกมส์ คนจำนวน ห้าร้อยล้านคน ที่เก่งมากๆใน..บางสิ่ง
และในอีกสิบปี เราก็จะมีนักเล่นเกมส์เพิ่มขึ้นอีกหนึ่งพันล้านคน ผู้ซึ่งเก่งอย่างมากในเรื่องของอะไรก็ตามที
ถ้าคุณยังไม่รู้ มันกำลังจะเกิดขึ้นแล้วค่ะ
อุตสาหกรรมเกมส์ได้พัฒนาเครื่องมือ เครื่องเล่น ที่ใช้พลังงานน้อย และยังสามารถใช้งานได้กับเครือข่ายโทรศัพท์ไร้สายอีกด้วย แทนที่จะเป็นการเชื่อมต่อทางอินเตอร์เน็ต เพื่อที่ว่านักเล่นเกมส์จากทั่วทุกมุมโลก โดยเฉพาะอย่างยิ่งในอินเดีย จีน และบราซิล จะสามารถร่วมเล่นเกมได้
คาดการณ์เอาไว้ว่าจะมีผู้เล่นเกมส์มากขึ้นอีกหนึ่งพันล้านคนในอีกสิบปีข้างหน้าเลยทีเดียว
ซึ่งนั่นก็จะทำให้ตัวเลขยอดรวมของนักเล่นเกมส์เพิ่มขึ้นเป็น หนึ่งจุดห้าพันล้านคน
ดังนั้น ฉันก็เลยเริ่มคิดเกี่ยวกับว่าอะไร ที่เกมส์จะทำให้เราเป็นผู้เชี่ยวชาญได้บ้าง
มีอยู่สี่อย่างที่ฉันนึกขึ้นมาได้ค่ะ อย่างแรกก็คือ การมองโลกในแง่ดีอย่างฉับพลัน
โอเคค่ะ ลองคิดถึงเรื่องนี้ว่าเป็นการเติมเเรงบัลดาลใจแบบสุดโต่งให้ตัวเอง
การมองโลกในแง่ดีอย่างฉับพลันนั้น คือความต้องการที่จะลงมือในทันที ที่จะฟันฝ่าอุปสรรค ร่วมด้วยกับความรู้สึกเชื่อมั่น ที่เราเชื่อว่าจะสามารถทำให้สำเร็จลุล่วงไปได้
นักเล่นเกมส์ทั้งหลายเชื่อเสมอว่า ชัยชนะอย่างงดงามนั้นเป็นไปได้เสมอ ซึ่งนั่นก็คือ มันมีค่าที่จะพยายามยาม และจะต้องทำในตอนนี้ เดี๋ยวนี้
ผู่ที่เล่นเกมส์จะไม่อยู่เฉยๆ
นักเล่นเกมส์มีความสามารถในการเชื่อมโยงกับคนอื่นๆอย่างแน่นแฟ้น
มีงานวิจัยอยู่หลายชิ้นที่แสดงให้เห็นว่า เรามักจะชอบคนเหล่านั้นมากขึ้นหลังจากที่ได้เล่นเกมร่วมกัน แม้ว่าพวกเขาจะทำให้เราแพ้ยับเยินก็ตามที
เนื่องจากว่า มันต้องใช้ความเชื่อใจกันอย่างมาก ที่จะเล่นเกมกับใครสักคน
เราเชื่อว่าพวกเขาจะใช้เวลาไปกับเรา เล่นในกฎกติกาเดียวกัน มีเป้าหมายเดียวกัน และจะร่วมเล่นไปด้วยกันจนกว่าจะจบเกม
นอกเหนือไปจากนั้น การเล่นเกมด้วยกันยังช่วยสร้าง ความไว้วางใจ และการ่วมมือกัน
แล้วในสุดเราก็จะสร้างความสัมพันธ์ในสังคมนี้อย่างแน่นแฟ้น
มีประสิทธิภาพอย่างเป็นสุข ฉันชอบมากๆเลยค่ะ
คุณรู้ไหมคะว่าเหตุผลที่นักเล่นเกม World of Warcraft ทั่วๆไป ใช้เวลาเล่นไปถึง ยี่สิบสองชั่วโมง ต่อหนึ่งอาทิตย์ ราวกับว่านี่เป็นงานนอกเวลา
ก็เพราะว่าเรารู้ว่าเวลาที่เราเล่นเกม เรามีความสุขกว่า ที่จะทำงานอย่างหนัก แทนที่จะไปนั่งชิวๆ
เรารู้ว่าเราได้ใช้ศักยภาพอย่าเต็มที่ ในการทำงานที่มีความสำคัญ
ผู้ที่เล่นเกมพร้อมที่จะทำงานหนัก อยู่ตลอดเวลา หากว่าได้รับงานที่เหมาะสม
ท้ายที่สุด ความหมายของ "มหากาพย์"
คนที่เล่นเกมรักที่จะจมอยู่กับปฏิบัติการณ์ที่เต็มไปด้วยแรงบันดาลใจ เรื่องราวระดับมนุษยชาติ
ที่ผ่านมาก็คือเกร็ดเล็กเกร็ดน้อยที่อยากจะเล่าให้ฟังนะคะ ทุกคนคงจะรู้จัก วิกิพีเดียกันเป็นอย่างดี ซึ่งก็คือวิกิที่ใหญ่ที่สุดในโลก
วิกิที่ใหญ่รองลงมาเป็นอันดับสอง ซึ่งมีกว่าแปดหมื่นบทความ คือ วิกิของเกมโลกแห่งสงคราม
ในทุกๆเดือน มีผู้ใช้กว่าห้าล้านคน
พวกเขาได้รวบรวมข้อมูลเกี่ยวกับเกมนี้ บนอินเตอร์เน็ตมากกว่า หัวข้อใดๆในโลกเลยทีเดียว
พวกเขากำลังสร้างมหากาพย์
พวกเรากำลังสร้างฐานความรู้ เกี่ยวกับเกมนี้
โอเคค่ะ ที่ผ่านมานั้นก็คือสี่อภิมหาอำนาจที่รวมเข้าด้วยกันเป็นหนึ่งเดียว ผู้ที่เล่นเกมนั้นเป็นผู้ที่รับมอบหมายที่มีความหวัง
พวกเขาเหล่านั้นเป็นผู้ที่เชื่อมั่นว่าพวกเขาแต่ละคนนั้นสามารถ ที่จะเปลี่ยนแปลงโลกนี้ได้
แต่มีอยู่ปัญหาเดียวซึ่งก็คือ พวกเขาเพียงแค่เชื่อว่าสามารถเปลี่ยนแปลงโลกเสมือนจริงในเกมได้ แต่ไม่ใช่ในโลกแห่งความเป็นจริง
นั่นคือปัญหาที่ฉันพยายามแก้ไขค่ะ
มีนักเศรษฐศาสตร์คนนึงที่มีชื่อว่า เอ็ดวาร์ด คาสโทรโนว่า
งานของเขานั้นยอดเยี่ยมมากเลยค่ะ เขาศึกษาว่าทำไม คนถึงได้ลงทุนลงแรง และใช้เวลาไปอย่างมาก ในโลกออนไลน์
และเขาพูดเอาไว้ว่า "เรากำลังได้เห็น การอพยพครั้งใหญ่ ไปสู่โลกเสมือนจริง และสภาพแวดล้อมของเกมออนไลน์"
เขาคือนักเศรษฐศาสตร์ ดังนั้น เขาใช้เหตุผลในการตัดสินนะคะ
และเขาบอกอีกว่า....
ไม่เหมือนฉันค่ะ -- ฉันเป็นนักออกแบบเกม ฉันก็แค่ต้องร่าเริง
แต่เขาได้พูดไว้ว่า นี่มันมีเหตุผลมากที่เดียวค่ะ เพราะนักเล่นเกมสามารถบรรลุเป้าหมายในโลกออนไลน์ได้มากว่าในโลกแห่งความเป็นจริง
พวกเขายังสามารถมีสังคมที่แน้นแฟ้นยิ่งกว่า ที่เกิดขึ้นในเกมส์มากกว่าในโลกแห่งความเป็นจริง พวกเราได้รับการตอบรับที่ดีกว่า ทั้งยังรู้สึกมีคุณค่า เวลาเล่นเกมส์มากเสียยิ่งกว่าในชีวิตจริง
เขาจึงบอกว่า สำหรับตอนนี้ มันฟังดูเป็นเหตุเป็นผลมาก ที่นักเล่นเกมจะใช้เวลาอันยาวนานในโลกเสมือนจริง มากเสียกว่าในโลกแห่งความเป็นจริง
ฉันเองก็เชื่อเช่นนั้นค่ะ สำหรับตอนนี้
แต่ว่ามันคงจะไม่ใช่ สถานภาพที่เหมาะเจาะที่สุด หรือว่าดีที่สุด
เราจะต้องทำให้โลกแห่งความเป็นจริงเหมือนกับในเกมให้มากกว่านี้ค่ะ
ฉันได้รับแรงบันดาลใจจากบางอย่างที่เกิดขึ้น เมื่อสองพันห้าร้อยปีที่แล้ว
นี่คือลูกเต๋าโบราณ ที่ทำจากข้อนิ้วของแกะ ใช่ไหมคะ
ก่อนที่เราจะมีอุปกรณ์ควบคุมเกมแบบปัจุบัน เรามีกระดูกข้อนิ้วของแกะ
และนี่ก็คือตัวแทนของเครื่องมือที่ใช้ในเกมชิ้นแรก ออกแบบโดยมนุษย์
ถ้าคุณคุ้นเคยกับเรื่องราวทางประวิติศาสตร์ของกรีกโบราณ ฮีโรโดธูส  คุณก็อาจจะรู้เรื่องราวนี้เเล้วก็เป็นได้ ซึ่งก็คือประวัติศาสตร์ในเรื่องของ ใครเป็นผู้คิดค้นเกมและทำไม
ในฮีโดโรธูสกล่าวไว้ว่าเกมส์ โดยเฉพาะอย่างยิ่ง เกมส์ลูกเต๋า ได้ถูกคิดค้นขึ้นในราชอาณาจักรแห่งลิเดีย ในช่วงของภาวะข้าวยากหมากแพง
จะเห็นได้อย่างชัดเจนว่า ในช่วงนั้นภาวะขัดสนรุนแรงมาก ถึงกับที่กษัตริย์แห่งลิเดีย ได้ตัดสินพระทัยว่าพวกเขาต้องทำอะไรบางอย่างที่อาจดูหลุดโลกเสียเเล้ว
คนต้องทนทุกข์ทรมาน คนต้องต่อสู้
มันเป็นภาวะที่ร้ายแรงมากจริงๆค่ะ พวกเขาจึงต้องการ วิธีการแก้ปัญหาที่ไม่ธรรมดา
ตามคำบอกเล่าของฮีโรโดธูส พวกเขาได้คิดค้นเกมส์ลูกเต๋าขึ้นมา และก็มีกฏข้อบังคับใช้ทั่วราชอาณาจักรว่า ในวันแรก ทุกๆคนจะได้กินอาหาร และในวันถัดไป ทุกคนจะต้องเล่นเกมส์
แล้วพวกเขาก็หมกมุ่นอยู่กับการเล่นเกมส์เป็นอย่างมาก เพราะว่ามันช่างดึงดูดใจเหลือเกิน มันทำให้พวกเขาจดจ่ออยู่แต่กับการเล่นเกมส์เสียจน ทำให้ลืมไปว่า พวกเขาไม่มีอาหารจะกิน
และในวันถัดไป พวกเขาก็จะเล่นเกมส์ วันถัดไปจากนั้น พวกเขาจะได้กินอาหาร
จากคำบอกเล่าของฮีโรโดธูส พวกเขาสามารถผ่านสิบแปดปีที่ว่านั้นมาได้ด้วยการเล่นเกม อยู่รอดจากภัยแล้ง และภาวะขัดสน โดยการกินอาหารในวันหนึ่ง และเล่นเกมส์ในอีกวัน
ทีนี้ นี่คือสิ่งที่ฉันคิดเลยค่ะ วิธีที่เราใช้เกมส์ในปัจจุบัน
เราเห็นเกมส์เป็นสิ่งที่พาเราหนีออกจากโลกแห่งความเป็นจริง
เราใช้เกมส์ที่จะหลีกหนีจากอะไรก็ตามที่ไม่สมบูรณ์ ในสภาวะแวดล้อมจริง จากทุกอย่างที่ไม่สามารถทำให้เราพอใจได้ และเราสามารถหาสิ่งเหล่านั้นได้จากเกมส์
แต่มันต้องไม่หยุดอยู่แค่ตรงจุดนี้ค่ะ
นี่มันน่าตื่นเต้นมากเลยทีเดียว
จากการบอกเล่าที่อยู่ในฮีโรโดธูส หลังจากสิบแปดปีนั้น สภาวะความขัดสนไม่ได้ดีขึ้นเลย ดังนั้นกษัตริย์จึงทรงตัดสินพระทัยว่า พวกเขาจะเล่นเกมเพื่อตัดสินชะตาชีวิต
พวกเขาแบ่งทั้งราชอาณาจักรออกเป็นสองส่วน
แล้วเล่นเกมส์ลูกเต๋า ผู้ชนะจะได้ออกเดินทางไกล
พวกเขาจะได้ไปจากลิเดีย และจะต้องไปค้นหาที่อยู่แห่งใหม่ ทิ้งเอาไว้แค่จำนวนคนที่เพียงพอ สำหรับการอยู่รอด สอดคล้องกับปริมาณทรัพยากรที่มีในขณะนั้น และหวังว่าจะสามารถสร้างความเป็นอารยธรรมขึ้นมา ณ ที่ใดอีกแห่งหนึ่ง ที่พวกเขาจะอยู่รอดได้
นี่มันฟังดูบ้ามากเลยใช่ไหมคะ?
แต่เมื่อเร็วๆนี้ มีหลักฐานทางดีเอ็นเอ บ่งชี้ว่าชาวอีทรูสแกนส์ ผู้ซึ่งเป็นผู้นำแห่งราชอาณาจักรโรมัน จริงๆแล้วมีดีเอ็นเอที่เหมือนกันกับของชาวลีเดียโบราณ
ดังนั้นเมื่อเร็วๆนี้ นักวิทยาศาสตร์ได้เสนอว่า เรื่องราวที่ฟังดูเหลือเชื่อของฮีโรโดธูสนั้นเป็นความจริง
และนักธรณีวิทยาก็ได้ค้นพบหลักฐาน ซึ่งแสดงให้เห็นถึงปรากฏการณ์ภาวะโลกเย็นที่ยาวนาน เกือบยี่สิบปีที่สามารถจะอธิบายภาวะขัดสนในครั้งนั้นได้
ดังนั้นเรื่องที่ฟังดูหลุดโลกนี้อาจจะเป็นความจริง
พวกเขาอาจจะ อยู่รอดปลอดภัยมาได้ด้วยการเล่นเกมส์ ในสิบแปดปีที่ว่านั้น พร้อมกับแรงบันดาลใจ พวกเขารู้เรื่องของเกมส์เป็นอย่างดี ซึ่งได้ช่วยให้อารยธรรมของพวกเขาอยู่รอดมาได้ด้วยวิธีนี้
โอเค เราก็ทำได้ค่ะ
เราเล่นเกมต่อสู้  กันมาตั้งแต่ปี ค.ศ. 1994
นั่นเป็นครั้งแรกของการเล่นเกมแบบเรียลไทม์เลยทีเดียว จากเกมโลกแห่งสงครามนี่  นี่ก็ผ่านมาสิบหกปีแล้ว
พวกเขาเล่นเกมส์ลูกเต๋ากันสิบแปดปี เราเล่นเกมส์สงครามนี้มาสิบหกปี
ฉันอยากจะเสนอว่า เราพร้อมแล้วสำหรับชัยชนะที่เป็นของพวกเราเอง
พวกเขามีอารยธรรมและความศิวิไลซ์ ออกไปค้นหาโลกใหม่ นั่นก็คือที่ที่ฉันได้หาเหตุผลของการเล่นเกมส์ยี่สิบเอ็ดล้านชั่วโมงมาค่ะ
มาทำให้สักครึ่งนึงของพวกเราเห็นด้วยกันกับฉันนะคะ ที่จะใช้เวลาหนึ่งชั่วโมงในการเล่นเกมในหนึ่งวัน จนกว่าเราจะสามารถแก้ไข้ปัญหาในโลกแห่งความเป็นจริงได้
ที่นี้ ฉันทราบดีค่ะว่าคุณคงกำลังตั้งคำถาม "แล้วเราจะไปแก้ปัญหาในชีวิตจริงได้อย่างไร จากการเล่นเกมส์?" นั่นคืองานที่ฉันทุ่มเทให้เลยล่ะค่ะ หลายปีที่ผ่านมา ณ สถาบัณแห่งอนาคต
เรามีป้ายแขวนเอาไว้ในห้องทำงานค่ะว่า เราจะสามารถเชื่อมโยงกับอนาคตได้อย่างไร
เราไม่อยากที่จะคาดคะเนอนาคต
สิ่งที่เราอยากทำคือ สร้างอนาคตขึ้นมา
เราอยากนึกถึงผลลัพธ์ที่ดีที่สุด และในเวลาที่เราต้องการมอบหมายอะไรก็ตามให้แก่ทุกคน เพื่อที่จะทำให้มันเป็นจริงขึ้นมา
เราอยากสร้างจินตภาพของชัยชนะครั้งยิ่งใหญ่ขึ้นมา แล้วมองเครื่องมือที่จะทำให้ก้าวไปสู้การสัมฤทธิผลถึงชัยชนะนั้น
ฉันจะแสดงให้คุณดูอย่างคร่าวๆว่าฉันได้ออกแบบเกมส์อะไรมาบ้างนะคะ แน่นอนว่าเกมส์เหล่านี้พยายามที่จะให้เครื่องมือแก่ผู้เล่น ที่จะทำให้เกิดชัยชนะครั้งใหญ่ขึ้นมาได้ในอนาคตของเขาหล่านั้นค่ะ
และนี่ก็คือ "โลกซึ่งไร้น้ำมัน"
เราได้สร้างเกมนี้ขึ้นมาในปี ค.ศ. 2007
นี่คือเกมออนไลน์ที่คุณจะต้องพยายามเอาตัวรอด ในภาวะที่น้ำมันขัดสน
การขัดสนของน้ำมันนั้นเป็นเรื่องที่แต่งขึ้นมา แต่เราได้ใส่ข้อมูลลงไปมากพอ ที่จะทำให้คุณรู้สึกว่านี่เป็นเรื่องจริง ราวกับว่าน้ำมันได้หมดลงไปแล้วจริงๆ เมื่อคุณเข้ามาเล่นเกม คุณต้องลงชื่อ แล้วบอกเราว่าคุณอาศัยอยู่ที่ไหน แล้วเราก็จะป้อนข้อมูลข่าวตามเวลาจริงให้กับคุณ กระแสข้อมูลที่คุณได้รับ จะแสดงให้เห็นราคาของน้ำมัน อะไรบ้างที่ไม่มีเหลืออยู่อีก จำนวนอาหารที่ถูกผลกระทบ การคมนาคมขนส่งได้รับผลกระทบอย่างไร มีโรงเรียนที่ถูกสั่งปิดบ้างไหม แล้วมีกระประท้วงเกิดขึ้นหรือไม่ แล้วคุณต้องหาทางให้ได้ว่าจะอยู่รอดไปได้อย่างไร ราวกับว่ามันเป็นเรื่องจริง เเล้วเราก็จะขอให้คุณเขียนเกี่ยวกับมัน โพสวีดีโอ หรือรูปถ่าย
เราได้เริ่มเกมนี้ในปี ค.ศ. 2007 พร้อมด้วยผู้เล่น 1,700 คน แล้วเราก็ได้คอยติดตามดูผลนับตังแต่นั้นเป็นต้นมา
และฉันบอกได้เลยค่ะว่ามันเป็นประสบการณ์ที่รู้สึกได้ถึงความเปลี่ยนแปลงเลยทีเดียว
ไม่มีใครอยากเปลี่ยนวิถีชีวิตหรอกค่ะ ไม่ว่าจะเป็นเพราะว่านั้นจะทำให้โลกนี้ดีขึ้น หรือเพราะเราต้องเปลี่ยน
แต่หากคุณได้มอบประสบการณ์การผจญภัยที่น่าตื่นเต้น แล้วบอกพวกเขาว่า "เราไม่มีน้ำมันเหลืออีกแล้ว"
นี่มันเป็นเรื่องราวที่น่าทึ่งและการผจญภัยจะดำเนินต่อไป
ท้าทายตัวเองแล้วดูว่าคุณจะสามารถอยู่รอดไปได้อย่างไร ผู้เล่นส่วนมากของเราจะคงไว้ซึ่่งกิจวัตร ที่พวกเขาได้เรียนรู้ไปจากเกมนี้ค่ะ
ดังนั้นในเกมการพิทักษ์โลกเกมถัดมา เราตั้งเป้าไว้สูงกว่าเดิมค่ะ ปัญหาที่ใหญ่กว่านั้น ไม่ใช่เพียงเรื่องของน้ำมัน
เราคิดเกมที่มีชื่อว่า ซูเปอร์สะตรั๊ก  ขึ้นมา ที่สถาบันแห่งอนาคตนี่เอง
ข้อเสนอสมมติฐานของเราก็คือ ซูเปอร์คอมพิวเตอร์ได้คำนวนไว้ว่า มนุษย์เราจะเหลือเวลาอีกเพียงแค่ยี่สิบสามปีบนโลกนี้
ซึ่งมันเรียกว่า การสูญพันธุ์ของโลก แน่นอนว่าเป็นระบบที่ว่าด้วยความตระหนักรู้
เราได้ขอให้คนมาร่วมเล่น เกือบๆจะเหมือนกับหนังของ เจอร์รี่ บรั๊คเฮย์เม่อร์
คุณรู้จักใช่ไหมคะ คุณต้องรวบรวมและจัดตั้งทีมของคุณขึ้นมา คุณมีนักบินอวกาศ นักวิทยาศาสตร์ คนที่เคยถูกกว่าหาว่ากระทำผิด และพวกเขาทั้งหมดต้องทำอะไรสักอย่างเพื่อรักษาโลกนี้เอาไว้
แต่ในเกมของเรา แทนที่จะมีคนเพียงห้าคน ในทีมสุดวิเศษนี้ เราตัดสินใจว่าทุกคนคือทีมเดียวกัน มันเป็นงานของคุณที่จะสร้างสรรค์พลังงานทางเลือก อาหารสำหรับอนาคต สุขภาพในอนาคต ความปลอดภัย และ หลักประกันทางสังคมในอนาคต
เรามีผู้ร่วมเล่นเกมนี้กว่าแปดพันคนในแปดอาทิตย์
พวกเขาได้เสนอมากกว่าห้าร้อยทางออกที่สร้างสรรค์อย่างมาก และดูหลุดโลกในเวลาเดียวกัน คุณสามารถไปค้นหาจากทางอินเตอร์เน็ตดูได้นะคะ แค่พิมพ์คำว่า "Superstruct" คุณก็จะได้เห็นค่ะ
ท้ายที่สุด เกมสุดท้ายนี้ เราได้เริ่มเปิดตัวเกมนี้ในวันที่สาม เดือนมีนาคม เกมนี้ทางสถาบันธนาคารโลก มีส่วนร่วมด้วยนะคะ
ถ้าคุณสามารถเล่นจนจบเกม คุณจะได้การรับรอง จากธนาคารโลก ว่าเป็นนักนวัตกรรมสังคม รุ่นปี 2010
เราทำงานร่วมกันกับมหาวิทยาลัยต่างๆในอัฟริกา และเราได้เชิญชวนให้พวกเขาเรียนรู้เกี่ยวกับความสามารถในการสร้างนวัตกรรมแห่งสังคม
เรามีเรื่องราวในรูปแบบที่เป็นกราฟฟิก เรามีการเพิ่มระดับความสามารถในด้านต่างๆ การพัฒนาอย่างยั่งยืน วิสัยทัศน์ และทรัพยากรต่างๆ
ดิฉันอยากเชิญชวนทุกคน มาแบ่งปันเกมนี้ให้แก่เด็กๆ ไม่ว่าจะเป็นที่ใดในโลก โดยเฉพาะอย่างยิ่งในพื้นที่ที่กำลังพัฒนา ที่อาจจะได้รับประโยชน์จากการ ที่ได้ลองใช้จิตนาการในการสร้าง องค์กรพัฒนาสังคงของตัวเอง
ฉันขอสรุปสั้นๆตรงนี้โดย
การตั้งคำถามค่ะ
คุณคิดว่าสิ่งที่จะเกิดขึ้นต่อไปคืออะไร?
เรามีทรัพยากรมนุษย์  ที่น่าทึ่งอยู่นี่ เรามีเกมส์เหล่านี้ที่อาจเป็นจุดตั้งต้น แต่ยังไม่มีใครแก้ไขปัญหาในโลกแห่งความจริง
ฉันหวังเป็นอย่างยิ่งว่าคุณจะเห็นด้วย ที่ว่านักเล่นเกมส์เหล่านี้เป็นทรัพยากรมนุษย์ ที่เราสามารถให้พวกเขามาทำงานได้ในโลกแห่งความเป็นจริง และที่ว่าเกมส์นั้นเป็นเวทีสำคัญที่จะนำไปสู่การเปลี่ยนแปลง
เราทุกคนมีความเป็นอภิมหาอำนาจ ผลิตภาพ และความสามารถ ที่จะถักทอสายใยแห่งสังคมให้แน่นแฟ้น อารมณ์ที่เป็นบวก และความกระหายที่จะคว้ามาให้ได้ซึ่งชัยชนะ
ฉันหวังเป็นอย่างยิ่งว่าพวกเราจะสามารถมารวมตัวกัน เพื่อเล่นเกมส์ที่มีความหมายต่อการอยู่รอดของโลกใบนี้ในอีกร้อยปีที่จะมาถึง
นั่นคือความหวังของฉันค่ะ ที่จะเห็นคุณมาร่วมเล่นด้วย ในการสร้างและเล่นเกมส์แบบนี้
เมื่อฉันมองไปยังอีกสิบปีข้างหน้า ฉันมั่นใจในสองสิ่ง คือหนึ่ง เราสามารถสร้างอนาคตในแบบที่เราอยากให้เป็นได้ และเราสามารถเล่นเกมส์ที่เราต้องการได้
ถ้าเช่นนั้น เรามาเริ่มเกมส์ที่จะทำให้เกิดการเปลี่ยนแปลงนี้กันเถอะค่ะ
ขอบคุณค่ะ
ลองสมมติว่าเรามีเครื่องจักรอยู่ตรงนี้นะครับ
เครื่องจักรใหญ่ เจ๋ง สไตล์ TED และมันเป็นเครื่องข้ามเวลา
และทุกคนในห้องนี้จะต้องเข้าไปในนั้น
และคุณสามารถเลือกได้ว่าคุณจะไปอดีต หรืออนาคต คุณไม่สามารถจะอยู่ในที่ที่คุณอยู่ตอนนี้ได้
และผมสงสัยว่าคุณจะเลือกอะไร เพราะเมื่อเร็วๆนี้ ผมเที่ยวถามเพื่อนๆของผม ด้วยคำถามนี้ และทุกคนล้วนอยากจะกลับไปยังอดีต
ไม่รู้สิ พวกเขาอยากจะกลับไปก่อนหน้าที่มันจะมีรถยนต์ หรือ ทวิตเตอร์ หรือ "อเมริกัน ไอดอล"
ไม่รู้สินะ
ผมเชื่อว่า มันมีแรงดึง สู่ความคิดโหยหาและปรารถนา
และผมเข้าใจมันนะ
แต่ผมคงต้องบอกว่า ผมไม่ใช่ส่วนหนึ่งของฝูงชนนั้น
ผมไม่อยากกลับไป และไม่ใช่เพราะผมเป็นพวกชอบผจญภัย
มันเป็นเพราะความเป็นไปได้บนโลกใบนี้ต่างหาก เจ้าความเป็นไปได้พวกนี้มันไม่ย้อนคืน มันไปข้างหน้า
ดังนั้น ผมอยากจะเข้าไปในเครื่องนี้ แล้วเดินทางไปสู่อนาคตข้างหน้า
นี่เป็นช่วงเวลาที่ยิ่งใหญ่ที่สุด เท่าที่เคยมีมาบนโลกใบนี้ ด้วยวิธีการวัดแบบไหนก็ได้ที่คุณอยากจะใช้ สุขภาพ ความมั่งคั่ง ความคล่องตัว โอกาส การลดลงของอัตราการเกิดโรค
มันไม่เคยมีช่วงเวลาไหนที่เป็นแบบนี้มาก่อน
รุ่นทวดๆของผมทั้งหมดตาย ทุกคนเลย ในช่วงอายุประมาณ 60
ปู่ย่าตายายของผมอยู่ได้ถึง 70
พ่อแม่ของผมกำลังแตะ 80
เพราะงั้น มันก็น่าจะ มีเลข 9 ข้างหน้าอายุตอนตายของผมนะ
แต่มันไม่ได้เกี่ยวกับคนอย่างพวกเราเลย เพราะว่ามันสำคัญไปกว่านั้น
เด็กที่เกิดในกรุงนิวเดลีวันนี้ น่าจะมีอายุได้ยืนยาว พอๆกับคนที่รวยที่สุดในโลกเมื่อร้อยปีก่อน
ลองคิดดูสิครับ มันเป็นความจริงที่ไม่น่าเชื่อ
และทำไมมันถึงเป็นจริงหรอครับ
ไข้ทรพิษครับ มันคร่าชีวิตคนบนโลกนี้ ไปหลายพันล้าน
มันได้เปลี่ยนรูปแบบประชากรของโลกใบนี้ ในรูปแบบที่ไม่มีสงครามไหนเคยทำ
มันไปแล้วครับ หายวับไปเลย
เราพิชิตมันครับ ฟู่
ในโลกที่อุดมสมบูรณ์ เชื้อโรคที่เคยคุกคามชีวิตนับล้าน เมื่อไม่กี่ชั่วคนก่อน ก็ไม่มีปรากฎให้เห็น แทบจะไม่มีเลย
คอตีบ หัดเยอรมัน โปลิโอ
มีใครเคยรู้บ้างไหมครับว่าพวกมันคืออะไร
วัคซีน การแพทย์อันทันสมัย ศักยภาพของเราที่เลี้ยงคนได้เป็นพันๆล้าน พวกมันคือชัยชนะของกระบวนการทางวิทยาศาสตร์
และในความเห็นของผม กระบวนการทางวิทยาศาตร์นั้น ทดลองสิ่งต่างๆ ดูซิว่ามันใช้งานได้ไหม เปลี่ยนแปลงมันเมื่อมันใช้ไม่ได้ นี่มันเป็นความสำเร็จที่ยิ่งใหญ่ของมวลมนุษยชาติ
ดังนั้น นั่นเป็นข่าวดีครับ
แต่เป็นที่น่าเสียดาย ที่ข่าวพวกนี้เป็นข่าวดีทั้งนั้น เพราะว่ามันยังมีปัญหาอย่างอื่น และพวกมันถูกกล่าวขึ้นมาแล้วหลายต่อหลายครั้ง
และหนึ่งในนั้นก็คือ แม้ว่าด้วยความสำเร็จที่มีทั้งหมดของเรา คนเป็นพันล้านในโลกนี้ ก็ยังหิวโหย ทุกวัน
จำนวนนั้นกำลังเพิ่มขึ้น และมันเพิ่มขึ้นอย่างรวดเร็ว และมันก็น่าอดสู
และไม่ใช่เพียงเท่านั้น พวกเราใช้จินตนการของเรา เพื่อที่จะทำให้โลกนี้ทั้งใบกลายเป็นขยะ
การขนส่งน้ำ พื้นที่เหมาะแก่การเพาะปลูก ป่าฝน น้ำมัน ก๊าซธรรมชาติ พวกมันกำลังจะสูญไปในเร็วๆนี้ และเว้นเสียแต่ว่า เราจะปรับเปลี่ยนวิถีของเราออกจากสภาวะที่เละเทะนี้ พวกเราคงสิ้นไปด้วย
ดังนั้น คำถามก็คือ เราจะทำได้ไหม และผมคิดว่าได้
ผมคิดว่ามันชัดเจน ว่าเราสามารถผลิตอาหาร ที่จะเลี้ยงคนได้นับพันล้าน โดยไม่ต้องทำร้ายแผ่นดินที่พวกเขาอาศัย
ผมคิดว่า เราสามารถขับเคลือนโลกนี้ด้วยพลังงาน ที่ไม่ได้ทำลายล้างมันไปด้วย
ผมเชื่อจริงๆ และนี่มันไม่ใช่แค่ความหวังลมๆแล้งๆนะครับ
แต่นี่เป็นสิ่งที่ทำให้ผมสะดุ้งตืนขึ้นยามดึก สิ่งหนึ่งที่ทำให้ผมต้องครุ่นคิด เราไม่เคยต้องการความก้าวหน้าทางวิทยาศาสตร์ มากไปกว่าที่เราต้องการในขณะนี้เลย ไม่จริงๆ
และพวกเรา ก็ไม่เคยอยู่ในสถานการณ์ ที่จะจัดเรียงการใช้มันอย่างเหมาะสม ดั่งเช่นในวันนี้เลย
เราได้มาถึงสุดของของความน่าทึ่ง ความน่าอัศจรรย์ในหลายแวดวง และถึงอย่างนั้น ผมคิดว่า จริงๆแล้วเราควรที่จะกลับไปยัง 300 ปี ก่อนยุคเรืองปัญญา เพื่อจะไปหายุคที่เราดิ้นรนเพื่อความก้าวหน้า ยุคที่เราสู้เพื่อให้ได้มาซึ่งสิ่งเหล่านี้ อย่างดุเดือดดุดัน กว่าที่เป็นอยู่ในตอนนี้
คนเราห่อหุ้มตัวเองไว้ในความเชื่อ และพวกเขาก็กอดรัดมันเอาไว้แน่น จนคุณก็ไม่อาจปลดปล่อยให้เขาเป็นอิสระ
แม้ด้วยความจริง ก็ไม่อาจทำให้เขาเป็นอิสระได้
และ ฟังนะครับ ทุกคนมีสิทธิ์ในความเห็นของพวกเขา พวกเขามีสิทธิ์ที่จะมีความคิดเห็นต่อความก้าวหน้า
แต่คุณรู้ไหม ว่าอะไรที่คุณไม่มีสิทธิ์จะทำ?
คุณไม่มีสิทธิ์จะอุปโลกความจริงขึ้นมาเอง ขอโทษนะครับ คุณทำแบบนั้นไม่ได้
และมันก็สักพักล่ะครับ กว่าผมจะรู้
ประมาณสิบปีก่อน ผมเขียนบทความเรื่องวัคซีน สำหรับหนังสือพิมพ์นิวยอร์คเกอร์  เป็นบทความสั้นๆ
และผมก็แปลกใจที่พบว่ามีคนต่อต้าน กับสิ่งที่ จะว่าไปแล้วนั้น เป็นตัววัดประสิทธิภาพในวงการสาธารณสุขที่ดีที่สุด เท่าที่มีมาในประวัติศาสตร์ของมนุษย์
ผมไม่รู้จะทำยังไงดี ผมก็เลยทำสิ่งที่ผมทำ เขียนบทความ แล้วก็ปล่อยผ่าน ไม่ได้สนใจมัน
และหลังจากนั้นไม่นาน ผมเขียนบทความเกี่ยวกับอาหาร ที่มีการดัดแปลงทางพันธุกรรม
เรื่องประมาณเดียวกัน แต่ใหญ่กว่า
ผู้คนก็เป็นบ้ากันไปใหญ่
ผมก็เลยเขียนบทความเกี่ยวกับเรื่องนั้นเหมือนกัน และผมก็ไม่เข้าใจว่าทำไม คนถึงคิดว่ามันเป็น "อาหารตัวประหลาด" ทำไมพวกเขาคิดว่า การย้ายโมเลกุลไปตรงนู้นตรงนี้ ในทางที่จำเพาะ แทนที่จะทำแบบตามบุญตามกรรม มันล่วงล้ำความเป็นปกติของธรรมชาติ
แต่ว่า ผมก็ทำอย่างที่ผมทำ เขียนบทความ แล้วก็ไม่สนใจ
ก็ผมเป็นนักหนังสือพิมพ์หนิครับ
พวกเราพิมพ์ๆ จัดเก็บ ไปกินข้าว ไม่เดือดร้อน
แต่เรื่องพวกนี้มันกวนใจผม และผมก็ไม่สามารถจะรู้ได้ว่าทำไม และในที่สุดผมก็ได้รู้
และเพราะว่าพวกที่คลั่งใคล้อะไรทั้งหลาย พวกนั้นที่ทำผมแทบบ้า จริงๆแล้วไม่ได้เป็นพวกคลั่งใคล้อะไรหรอกครับ
พวกเขาเป็นคนที่ช่างครุ่นคิดไตร่ตรอง มีความรู้ น่านับถือ
พวกเขาเหมือนกับคนในห้องนี้นั่นแหละครับ
และมันก็ทำให้ผมรำคาญเหลือเกิน
แต่เมื่อผมคิดดู เอาแบบตรงไปตรงมานะครับ
พวกเรามายังจุดหนึ่ง ที่พวกเราไม่ได้มีความสัมพันธ์ กับความก้าวหน้าแต่อย่างเก่าก่อน
เราพูดถึงมันอย่างลังเล
เราพูดถึงมันในเชิงเหน็บแนม ใส่เครื่องหมายอัญประกาศไว้แบบว่า "ก้าวหน้า"
เอาล่ะ มันก็มีเหตุผลล่ะครับ และผมคิดว่าเรารู้ว่าเหตุผลคืออะไร
เราเสียศรัทธาที่มีต่อสถาบัน ต่ออำนาจรัฐ หรือแม้กระทั่ง ต่อตัววิทยาศาสตร์เอง และมันก็ไม่แปลกที่เราจะเป็นแบบนั้น
ลองเอ่ยมาสองสามชื่อสิครับ และคนจะเข้าใจ
โรงไฟฟ้าเชียร์โนบิล  โรงงานที่โบปาล  ยานอวกาศแชเลนเจอร์ ยาแก้ปวดไวอ๊อกซ์  อาวุธสำหรับการกวาดทำลาย ปัญหาเรื่องบัตรเลือกตั้งแบบเจาะรู
คุณเลือกรายการของคุณเถอะครับ
มันมีทั้งคำถามและปัญหา สำหรับคนที่เราเคยเชื่อว่าพวกเขาทำถูกต้องมาตลอด ดังนั้น จงช่างสงสัยเถอะครับ
ถามคำถาม เรียกร้องขอบทพิสูจน์ ถามหาหลักฐาน
อย่าปล่อยปะละเลยไป
แต่เรื่องมีอยู่ว่า เมื่อคุณได้ข้อพิสูจน์แล้ว คุณต้องยอมรับข้อพิสูจน์ และพวกเราไม่ค่อยเก่งกันเท่าไรครับ สำหรับสิ่งนี้
และเหตุที่ทำให้ผมบอกอย่างนั้นได้ก็เพราะว่า เรากำลังอยู่ในความกลัวที่แพร่ระบาด ดั่งเช่น สิ่งที่ผมไม่เคยพบเจอ และหวังว่าจะไม่เจอมันอีก
ประมาณ 12 ปีก่อน มีเรื่องหนึ่งที่ถูกตีพิมพ์ออกมา เรื่องแย่ๆ ที่โยงการแพร่กระจายของโรคออทิซึม เข้ากับการฉีกวัคซีนป้องกัน โรคหัด คางทูม และโรคหัดเยอรมัน
น่ากลัวมากครับ
มีการศึกษาวิจัยมากมายเพื่อจะดูว่านี่มันจริงหรือเปล่า
แน่ล่ะ ควรมีการศึกษาวิจัยมากๆ เพราะประเด็นนี่มันคอขาดบาดตาย
ผลการศึกษาวิจัยก็กลับออกมา
จากสหรัฐอเมริกา จากอังกฤษ จากสวีเดน จากแคนาดา และมันก็เหมือนกันหมดเลยครับ ไม่มีความเกี่ยวข้องกันเลย ไม่มีสักนิด
โอ้ย ไม่เอา ไม่สนหรอก เพราะว่าเราเชื่อในเกร็ดที่เขาเล่าๆกัน เราเชื่อสิ่งที่เราเห็น สิ่งที่เราคิดว่าเราเห็น สิ่งที่ทำให้เรารู้สึกว่ามันจริง
เราไม่เชื่อเอกสารตั้งนั้นหรอก ที่ประกาศให้ข้อมูลเรา อย่างเป็นทางการจากรัฐบาล และผมก็เข้าใจครับ ผมว่าพวกเราเข้าใจ
แต่รู้อะไรไหมครับ
ผลลัพท์นั้นเป็นดั่งหายนะ
หายนะเพราะความจริงนี่ครับ สหรัฐเอมริการเป็นหนึ่งในไม่กี่ประเทศในโลก ที่อัตราการฉีดวัคซีนป้องกันโรคหัดลดลง
มันน่าอับอายครับ และเราควรที่จะละอายใจ
มันสยองน่าดู
มันจะเกิดอะไรขึ้น ถ้าเราทำแบบนั้น
เอาล่ะ ผมเข้าใจครับ ผมเข้าใจ
เพราะว่า แถวนี้มีใครเป็นหัดไหมครับ
มีใครในที่นี้เคยเห็นใครสักคนตายเพราะโรคหัดไหมครับ
มันเกิดขึ้นไม่บ่อยนัก
มันไม่เกิดขึ้นในประเทศนี้เลยด้วยซ้ำ แต่มันเกิดขึ้นมาแล้ว 160,000 ครั้ง ในโลกนี้ ปีที่แล้ว
จำนวนผู้เสียชีวิตจากโรคหัดช่างมากมาย 20 รายต่อชั่วโมง
แต่เพราะว่ามันไม่ได้เกิดขึ้นที่นี่ เราก็ไม่ต้องไปคิดถึงมันซะก็ได้ และคนอย่าง  เจนนี่ แมคคาร์ที ก็ร่อนสวดไปทั่ว ตามรายการต่างๆ ถึงความกลัวและความไม่รู้หนังสือ เช่น  "โอปร่า"  และ "ลารี คิง ไลฟ์"
และพวกเขาทำแบบนี้ได้ เพราะว่า เขาไม่ได้โยงสาเหตุและความเกี่ยวข้องเข้าด้วยกัน
พวกเขาไม่เข้าใจว่า สิ่งเหล่านี้ประหนึ่งจะเหมือนๆกัน แต่พวกมันเกือบจะไม่เคยเป็นเหมือนกันเลย
และมันเป็นอะไรบางอย่างที่เราต้องเรียนรู้ และพวกเราต้องเรียนรู้มันให้ทันท่วงที
คนคนนี้เป็นวีรบุรุษครับ โจนาส ซอลค์
เขาได้ลากหายนะที่ร้ายแรงที่สุดออกไปจากเรา
ไร้ความกลัว ไม่ต้องปวดร้าวทรมาน โปลิโอ ได้จากไปแล้ว
คนตรงกลางนี้ ไม่มากเท่าไร
เขาคือ พอล ออฟฟิท
เขาพัฒนาวัคซีนป้องกันเรโทรไวรัส กับคนกลุ่มหนึ่ง
มันรักษาชึวิตเด็กๆไว้ได้ 400,000 ถึง 500,000 คน ในประเทศกำลังพัฒนาทุกๆปี
ค่อนข้างดีทีเดียวใช่ไหมครับ
เอาล่ะ มันดีครับ เว้นแต่ว่า พอล ออกไปพูดเรื่องวัคซีน และบอกว่า มันมีค่าแค่ไหน และคนก็ควรที่จะหยุดครางกันหงิงๆได้แล้ว
เขาพูดแบบนั้นจริงๆนะครับ
ดังนั้น พอลก็กลายเป็นผู้ก่อการร้าย
เมื่อพอลพูดต่อหน้าสาธารณชน เขาไม่สามารถทำได้เลยถ้าไม่มีผู้รักษาความปลอดภัย
มีคนโทรไปที่บ้านเขา เพราะว่าผู้คนชอบบอกเขาว่า พวกเขาจำได้นะว่าลูกๆของเขาหน่ะเรียนที่โรงเรียนไหน
แล้วนั่นเพราะอะไร เพราะว่าพอลทำวัคซีน
ผมไม่ต้องพูดย้ำก็ได้ แต่ว่าวัคซีนมันจำเป็น
ถ้าคุณเอามันออกไป โรคก็กลับมา โรคต่างๆที่น่าสยดสยอง และมันกำลังเกิดขึ้น
คุณมีโรคหัดในประเทศนี้แล้วครับ ตอนนี้
และสถาณการณ์ก็กำลังแย่ลง อีกไม่นาน เด็กๆจะตายเพราะมันอีก เพราะว่ามันก็เป็นแค่เกมส์ตัวเลข
และพวกเขาจะไม่ได้ตายเพราะโรคหัดเท่านั้น
แล้วโปลิโอล่ะ ไหนๆก็ไหนๆละ
เพื่อนร่วมห้องสมัยเรียนมหาลัยกับผม เขียนถึงผมสองสามสัปดาห์ก่อน เธอคิดว่าผมแข็งกร้าวเกินไปหน่อย
ไม่มีใครเคยพูดอย่างนี้มาก่อน
เธอจะไม่พาลูกๆเธอไปฉีดวัคซีนป้องกันโรคโปลิโอ ไม่มีทาง
ไม่เป็นไร
ทำไมหรอ เพราะว่าเราไม่มีโปลิโอ แล้วคุณรู้อะไรไหม
เราไม่มีโปลิโอในประเทศนี้เมื่อวานนี้
วันนี้ จะไปรู้หรอ บางทีใครสักคน บนเครื่องบินในลาโกส  เมื่อเช้า บินไปที่ สนามบิน แอลเอ ตอนนี้อยู่เหนือโอไฮโอ
และเขากำลังจะลงจากเครื่องในอีกไม่กี่ชั่วโมง เขาจะไปเช่ารถ และเขากำลังจะมาที่ ลอง บีช และเขากำลังจะมาเข้าร่วมทานอาหารค่ำสุดเลิศที่ TED คืนนี้
และเขาก็ไม่รู้ว่าเขาติดเชื้อโรคที่ทำให้เกิดการเป็นอัมพาตได้ และพวกเราก็ไม่รู้เช่นกัน เพราะว่านั่นเป็นวิถีของโลกนี้
มันคือดาวเคราะห์ที่เราอาศัยอยู่นี้ อย่าได้แสร้งว่ามันไม่ใช่เลยครับ
ทีนี้ พวกเราชอบที่จะหุ้มตัวเองไว้ในคำโกหก เราชอบทำอย่างนั้น
ทุกคนกินวิตามินมาใช่ไหมครับ เช้านี้
อิชินาเชีย  สารต่อต้านอนุมูลอิสระนิดหน่อย ทำให้คุณเดินหน้าต่อ
ผมรู้ว่าคุณกินครับ เพราะว่า ครึ่งหนึ่งของประชากรสหรัฐ กินกันทุกวัน
พวกเขาบริโภคของพวกนี้ และพวกเขารับการรักษาแบบทางเลือก และมันก็ไม่สำคัญว่าบ่อยแค่ไหน ที่เราพบว่ามันไร้ประโยชน์
ผลข้อมูลบอกตลอดเวลาเลยครับ
มันทำให้ฉี่คุณสีเข้มขึ้น ไม่ได้ทำอะไรไปมากกว่านั้นเลยครับ
ไม่เป็นไรครับ คุณอยากจ่ายเงิน 28,000 ล้าน ดอลล่าร์ เพื่อฉี่สีเข้ม
ผมเข้าใจคุณครับ
ฉี่สีเข้มๆ
ทำไมเราทำแบบนั้น ทำไมครับ
ผมคิดว่าผมเข้าใจ พวกเราเกลียดบริษัทยายักษ์ใหญ่
พวกเราเกลียดรัฐบาล เราไม่ไว้ใจเขา
และเราก็ไม่ควรที่จะไว้ใจครับ ระบบการดูแลสุขภาพเรามันห่วยแตก
มันช่างโหดร้ายต่อคนเป็นล้านๆ
มันเลือดเย็นอย่างน่าประหลาดจริงๆ และขูดเลือดขูดเนื้อพวกเราที่ไม่สามารถจะจ่ายมันไหว
เราก็เลยวิ่งหนีมัน แล้วเราจะวิ่งไปไหนครับ
เรากระโดดสู่อ้อมกอดของยาหลอกขนานใหญ่
มันสุดยอดครับ ผมชอบครับยาหลอกขนานใหญ่
แต่คุณรู้ไหมครับ มันเป็นเรื่องเครียดจริงๆนะ เพราะว่าเจ้านี่มันไม่ได้เรื่องเลย และเราก็หมดเงินเป็นพันๆล้านดอลล่าห์ไปกับมัน
และผมก็มีตัวอย่างเล็กๆน้อยๆตรงนี้
โสม หลอกลวง อิชินาเชีย หลอกอีก เอไคน์  เอ่อ ผมไม่รู้ด้วยซ้ำว่ามันคืออะไร แต่เราหมดเงินไปกับมันหลายพันล้านดอลล่าห์ กับของลวงๆพวกนี้
และรู้อะไรไหมครับ เมื่อผมพูดถึงสิ่งเหล่านี้ ผู้คนก็ตะคอกใส่ผม พวกเขาว่า "จะไปสนทำไม พวกเขาอยากทำอะไรก็ปล่อยเขาสิ
เขาสบายใจก็ช่างเขา"
แล้วรู้อะไรไหมครับ คุณคิดผิดครับ
เพราะว่า ผมไม่สนใจ ถ้าเลขาธิการหน่วยบริการสุขภาพของสหรัฐ บอกว่า "เออ เราจะไม่สนใจหลักฐาน ของผู้เชี่ยวชาญของเรา ต่อการตรวจเต้านมด้วยเอ็กซเรย์" หรือนักต้มตุ๋นที่อ้างว่าจะรักษาโรคมะเร็งให้คนใช้ได้ โดยใช้วิธีเอากาแฟสวนทวาร
เมื่อคุณลองคิดไปข้างหน้า เมื่อความเชื่อและมายา ได้เข้าแทนที่หลักฐานและวิทยาศาสตร์ คุณตกอยู่ในจุดที่คุณไม่อยากที่จะเป็น
คุณจะกลายเป็นประธานาธิปดีแห่งแอฟริกาใต้ ธาโบ มเบคี
ที่คร่าชีวิตคนของเขาไป 400,000 คน โดยยันยันว่า บีทรูท กระเทียม และน้ำมันจากมะนาว มีประสิทธิภาพดีกว่าการใช้ยาต้านเรโทรไวรัส ที่เรารู้ว่ามันสามารถชะลอการเกิดโรคเอดส์ได้
คนหลายแสน ที่ไม่น่าจะต้องเสียชีวิต ในประเทศที่มีการระบาดของโรคนี้ ร้ายแรงไปกว่าประเทศใดๆ
ได้โปรดเถอะครับ อย่าบอกผมเลย ว่ามันไม่มีผลกระทบที่ตามมาจากสิ่งเหล่านี้
มันมีครับ มีแน่นอน
ทีนี้ การแพร่ระบาดที่ไร้สติที่สุด ที่เราอยู่ท่ามกลางมันตอนนี้ ก็คือการสู้รบอันน่าเอื่อมระอา ระหว่างผู้สนับสนุนอาหารที่มีการดัดแปลงทางพันธุกรรม กับพวกผู้ดีนิยมของออแกนิกส์
มันเป็นการโต้เถียงกันที่ปัญญาอ่อน มันควรหยุดเสียที
มันเป็นการโต้คารมกันเกี่ยวกับคำนิยาม เกี่ยวกับการเปรียบเปรย
นั่นมันเป็นเรื่องคตินิยมแล้วครับ ไม่ใช่วิทยาศาสตร์
ทุกสิ่งทุกอย่างที่เรากิน ข้าวทุกเมล็ด ผักชีฝรั่งหั่นฝอย กะหล่ำดาว  ทุกหน่อ ถูกดัดแปลงพันธุกรรมโดยมนุษย์มาแล้วทั้งนั้น
มันไม่มีส้มเขียวหวานในสวนอีเดน  นะครับ
ไม่มีแคนตาลูปด้วย
ต้นคริสมาสก็ไม่มี พวกเราทำขึ้นทั้งนั้นครับ
เราสร้างมันขึ้นกว่า 11,000 ปีที่ผ่านมา
และบางอย่างมันก็ได้ผล บางอย่างมันก็ไม่รอด
เราก็โล๊ะพวกที่มันใช้ไม่ได้ทิ้งไป
ตอนนี้เราสามารถทำมันในวิธีที่แน่นอนมากขึ้น และมันมีความเสียง แน่นอนล่ะ แต่เราสามารถในอะไรบางอย่างเช่น วิตามินเอ ใส่เข้าไปในข้าว และของเหล่านี้ สามารถช่วยชีวิตคนได้เป็นพันๆ คนอีกเป็นพันๆที่จะมีชีวิตยืนยาวขึ้น
คุณไม่อยากทำแบบนั้นหรอครับ
ผมต้องขอพูดเลยว่า ผมไม่เข้าใจ
พวกเราปฎิเสธอาหารที่มีการดัดแปลงทางพันธุกรรม
ทำไมเราทำแบบนั้น
เอาล่ะ สิ่งที่ผมได้ยินบ่อยๆก็เช่น สารเคมีเยอะเกินไป ยาฆ่าแมลง ฮอร์โมน การทำเกษตรเชิงเดี่ยว เราไม่ต้องการไร่นาทุ่งขนาดใหญ่ ที่ปลูกอะไรเหมือนๆกัน มันไม่ถูกต้อง
เราไม่คบค้ากับพวกออกสิทธิบัตรสิ่งมีชีวิต
เราไม่ต้องการเป็นมิตร กับพวกถือครองกรรมสิทธิ์เมล็ดพันธุ์
แล้วคุณรู้ไหมว่าผมตอบสนองกับสิ่งพวกนี้ยังไง
ครับ พวกคุณถูก จัดการแก้ปัญหาสิครับ
มันจริงครับ เรามีปัญหาใหญ่เรื่องอาหาร แต่นี่มันไม่ใช่วิทยาศาสตร์
ไม่ได้เกี่ยวอะไรกับวิทยาศาสตร์เลย
มันเกี่ยวกับกฎหมาย ศีลธรรม และเรื่องสิทธิบัตร
คุณก็รู้ วิทยาศาสตร์ไม่ใช่บริษัท
มันไม่ได้เป็นประเทศ
ไม่ใช่แม้กระทั่งความคิด มันคือกระบวนการ
มันคือกระบวนการ และบางครั้งมันก็ได้ผม บางครับก็ไม่ได้ผล แต่ความคิดที่เราไม่ควรอนุญาต ให้วิทยาศาสตร์ได้ทำหน้าที่ของมัน เพราะพวกเรากลัวนั้น มันเป็นทางตันจริงๆครับ และมันตัดโอกาสคนหลายพันคน จากการที่เขาจะได้อยู่ดีกินดี
ในอีก 50 ปีข้างหน้า พวกเรากำลังที่จะปลูกอาหารได้มากขึ้น 70 เปอร์เซ็นต์ 70 เปอร์เซ็นต์
การลงทุนในแอฟริกาในช่วง 30 ปีมานี้
มันน่าอับอาย อัปยศ
พวกเขาต้องการมันครับ และพวกเราก็จะไม่ให้เขา
ทำไมหน่ะหรอ เพราะมันเป็นอาหารตัดต่อพันธุกรรม
เราไม่ต้องการที่จะสนับสนุน ให้คนกินของแย่ๆพวกนั้น ยกตัวอย่างเช่น มันสำปะหลัง
มันสำปะหลัง เป็นอะไรที่คนสักห้าร้อยล้านรับประทาน
มันคล้ายๆกับมันฝรั่ง
มันก็แค่ให้พลังงาน มันห่วยแตกครับ
มันไม่มีสารอาหาร ไม่มีโปรตีน และนักวิทยาศาสตร์ก็ตัดแต่งพันธุกรรม พวกมันในตอนนี้
และเมื่อคนรับประทานมัน พวกเขาก็จะไม่เสี่ยงต่ออาการตาบอด
พวกเขาจะไม่หิวโหย และคุณรู้ไหมครับ
มันคงจะดีเชียวล่ะ คงไม่เลิศเป็นถนัดศรีมาเอง แต่มันคงดีเชียวครับ
และทั้งหมดที่ผมจะพูดก็คือ ทำไมเราต้องขัดขืน
ลองถามตัวเองสิครับ ทำไมเราแข็งขืนกับมัน
เพราะว่าเราไม่ต้องการย้ายยีนไปๆมาๆหรอ
นี่มันเป็นการย้ายยีน ไม่ได้เกี่ยวกับสารเคมี
ไม่ได้เกี่ยวกับความคลั่งฮอร์โมนบ้าบออะไรนั่น การยืนยันหนักแน่นของเราที่จะมีอาหารมากๆ เป็นอาหารที่ดี และพิเศษ
มันไม่ได้เกี่ยวกับขนมข้าวพองนะครับ นี่มันเกี่ยวกับการทำให้คนมีชีวิตรอด และมันก็ถึงเวลาแล้ว ที่เราเริ่มเข้าใจว่ามันหมายความว่าอย่างไร
เพราะว่า คุณทราบอะไรไหม
ถ้าคุณไม่รู้ ถ้าเรายังคงทำอย่างที่เราทำกันตอนนี้ เรารู้สึกผิดต่ออะไรบางอย่าง ที่ผมไม่คิดว่าเราต้องการจะรู้สึกผิด ซึ่งก็คือ การล่าอาณานิคมด้วยความทันสมัย
มันไม่มีทางอื่นใด ที่จะสาธยายสิ่งที่เกิดขึ้นตอนนี้
มันช่างเห็นแก่ตัว มันน่ารังเกียจ มันอยู่เบื้องล่างเรา และเราต้องหยุดมันอย่างจริงจัง
ดังนั้น หลังจากการสนทนาอันแสนสนุกนี้ คุณอาจจะอยากพูดว่า "แล้ว คุณยังจะอยากจะ ขึ้นเครื่องข้ามเวลาตลกๆนี่ และไปอนาคตหรอ"
แน่นอนครับ แน่นอนที่สุด
ปัจจุบันมันแย่จะตายไป แต่เรามีโอกาสที่น่าทึ่ง
พวกเราสามารถที่จะตั้งเครื่องข้ามเวลานี่กับอะไรก็ได้
เราเคลือนมันไปตรงไหนก็ได้ที่เราต้องการ และเรากำลังจะเคลื่อนมันไปในที่ที่เราต้องการ
เราต้องทำการพูดคุยสิ่งเหล่านี้และเราต้องคิด แต่เมื่อเราเข้าไปในเครื่องข้ามเวลา และเราออกตัวไปข้างหน้า เรากำลังจะสุขใจที่เราทำอย่างนั้น
ผมรู้ว่าเราสามารถทำได้ และเท่าที่ผมทราบนั้น มันเป็นอะไรบางอย่าง ที่โลกเราต้องการ ณ ขณะนี้
ขอบคุณครับ
ขอบคุณครับ
ขอบคุณครับ ขอบคุณ
เดี๋ยวนี้ใครๆ ก็พูดถึงความสุขนะครับ
ผมเคยให้คนนับว่ามีหนังสือที่มีคำว่า ความสุข อยู่ในชื่อเรื่องตีพิมพ์ออกมากี่เล่มภายในห้าปีที่ผ่านมา พวกเขายอมแพ้หลังจากนับถึง 40 แล้วยังเหลือที่ยังไม่ได้นับอีกเยอะมาก
กระแสความสนใจเรื่องความสุขมาแรงมาก ในหมู่นักวิจัย
มีโปรแกรมฝึกอบรมเรื่องความสุขออกมามากมาย
ทุกคนอยากทำให้ผู้คนมีความสุขมากขึ้น
แต่แม้จะมีงานพวกนี้ออกมาเยอะแยะ ก็ยังมีกับดักทางความคิดบางอย่าง ที่ดูเหมือนจะทำให้แทบเป็นไปไม่ได้เลย ที่เราจะมองความสุขโดยไม่สับสน
และวันนี้ เรื่องที่ผมจะพูดก็เกี่ยวกับกับดักทางความคิดพวกนี้แหละครับ
ซึ่งเรื่องนี้สำคัญทั้งกับคนทั่วไปที่คิดถึงความสุขของตัวเอง และนักวิชาการที่ศึกษาเรื่องความสุข เพราะปรากฏว่าพวกเราก็สับสนไม่แพ้คนทั่วไป
กับดักตัวแรก คือ การไม่ยอมรับความซับซ้อน
ตอนนี้กลายเป็นว่าคำว่าความสุข ไม่ใช่คำที่มีประโยชน์แล้ว เพราะเราใช้มันแบบเหมารวมแทนหลายอย่างมากเกินไป
ผมคิดว่าเราน่าจะจำกัดการใช้คำว่าความสุขไว้ให้มีความหมายอย่างใดอย่างหนึ่งเท่านั้น แต่จะทำอย่างนั้นได้ เราต้องทิ้งความหมายอื่นๆ ไป และเราต้องยอมรับมุมมองเกี่ยวกับสุขภาวะ ที่ซับซ้อนกว่านี้
กับดักอย่างที่สองคือความสับสนระหว่างประสบการณ์กับความทรงจำ ซึ่งนั่นก็คือ ความสับสนระหว่างการมีความสุข 'ใน' ชีวิต กับการมีความสุข 'เกี่ยวกับ' หรือ 'กับ' ชีวิตของคุณ
สองอย่างนี้เป็นแนวคิดที่แตกต่างกันมากนะครับ แต่มันกลับถูกเหมารวมเข้าด้วยกันภายใต้คำว่าความสุข
กับดักประการที่สามก็คือภาพลวงตาเมื่อเรามุ่งความสนใจไปยังปัจจัยที่มีผลต่อความสุข โชคร้ายที่มันเป็นข้อเท็จจริงที่เลี่ยงไม่ได้ ที่ว่าเราไม่สามารถคิดถึงเหตุการณ์ ที่มีผลต่อสุขภาวะ  ของเรา ได้โดยไม่บิดเบือนความสำคัญของมัน
ผมขอบอกว่า มันเป็นกับดักทางความคิดจริงๆ
ไม่มีทางที่เราจะมองมันอย่างถูกต้องได้
ทีนี้ ผมอยากเริ่มด้วยตัวอย่าง ที่มีใครคนหนึ่งเล่าให้ผมฟังในช่วงถามตอบ หลังเล็กเชอร์ครั้งหนี่งของผม [ ไม่ชัดเจน ] เขาบอกว่าเขาได้ฟังเพลงซิมโฟนีเพลงหนึ่ง ซึ่งไพเราะสุดๆ แต่แล้วตอนท้ายของเพลง ก็มีเสียงเอี๊ยดอ๊าดแสบแก้วดังหูออกมา
เขาเล่าต่อแบบใส่อารมณ์ว่า มันทำลายประสบการณ์การฟังเพลงของเขาหมดเลย
แต่ที่จริงไม่ใช่หรอกครับ
สิ่งที่ถูกทำลายคือความทรงจำเกี่ยวกับประสบการณ์ต่างหาก
เขาได้รับประสบการณ์การฟังเพลงนั้นไปครบถ้วนแล้ว
เขาได้ฟังเพลงที่เพราะสุดๆ ไปแล้วยี่สิบนาที
เพียงแต่มันไม่เหลืออะไรเก็บไว้เลย สิ่งที่เหลืออยู่กับเขามีเพียงแค่ความทรงจำ แล้วความทรงจำนั้นก็ดันมาถูกทำลาย ทั้งๆ ที่ความทรงจำเป็นเพียงสิ่งเดียวที่เหลือให้เขาเก็บไว้ได้
เรื่องนี้สอนเราว่า ที่จริงแล้ว เราต้องคิดถึงตัวเราเองรวมทั้งคนอื่น ว่ามีตัวตนสองมิติ
เรามีตัวตนที่รับรู้ประสบการณ์ ซึ่งมีชีวิตอยู่ในขณะปัจจุบัน และรับรู้สิ่งที่เกิดขึ้นในปัจจุบัน มันสามารถเรียกเอาอดีตขึ้นมาสัมผัสได้ใหม่ แต่ก็สัมผัสได้เพียงในขณะปัจจุบันเท่านั้น
ตัวตนที่รับประสบการณ์นี่แหละ ที่คุณหมอคุยด้วย ตอนที่หมอถามว่า คุณเจ็บไหมเวลาผมจับตรงนี้
แล้วเราก็มีตัวตนที่เก็บความทรงจำ ตัวตนที่เก็บความทรงจำนี้ทำหน้าที่นับแต้ม และจดจำเรื่องราวชีวิตของเรา มันคือตัวตนที่คุณหมอคุยด้วย เวลาที่หมอถามว่า พักหลังมานี้คุณรู้สึกยังไงบ้าง
หรือ ที่คุณไปอัลเบเนียมา เป็นยังไงบ้างครับ อะไรทำนองนั้น
ตัวตนสองมิตินี้แตกต่างกันมาก ตัวตนที่รับรู้ประสบการณ์กับตัวตนที่เก็บความทรงจำ การเอาตัวตนสองมิตินี้มาปะปนกันเป็นสาเหตุหนึ่งที่ทำให้เราสับสน กับความหมายของความสุข
ไอ้เจ้าตัวตนที่เก็บความทรงจำนี่ เป็นนักเล่าเรื่อง
แล้วมันก็เริ่มตั้งแต่ปฏิกิริยาตอบสนองขั้นพี้นฐานของความทรงจำเลย มันเริ่มทันทีที่เราได้รับประสบการณ์
เราไม่ได้เริ่มเล่าเรื่องเมื่อเราตั้งใจจะเล่าเรื่องเท่านั้น
ความทรงจำเล่าเรื่องต่างๆ ให้เราฟัง นั่นหมายความว่า สิ่งที่เราเหลือเก็บไว้จากประสบการณ์ที่เราได้รับ คือเรื่องเล่า
ผมขอยกตัวอย่างอันหนึ่ง
เป็นงานวิจัยที่เก่าแล้วครับ
นี่คือผลวิจัยจากผู้ป่วยที่ผ่านการส่องกล้องตรวจลำไส้ใหญ่ซึ่งเจ็บสุดๆ
ผมจะไม่ลงรายละเอียดนะครับ แล้วเดี๋ยวนี้ก็มีวิธีใหม่ที่ไม่เจ็บแล้วล่ะ แต่มันเจ็บมากตอนที่เราทำงานวิจัยชิ้นนี้ในช่วงปี 1990s
เราขอให้ผู้ป่วยรายงานระดับความเจ็บทุกๆ 60 วินาที
และนี่คือผลจากผู้ป่วยสองคน กราฟพวกนี้คือบันทึกความเจ็บของผู้ป่วยทั้งสองคน
ถ้าถามว่า ใครเจ็บมากกว่า
คงเป็นคำถามที่ตอบง่ายมากเลย
เห็นได้ชัดเลยว่าผู้ป่วย B เจ็บมากกว่า การส่องกล้องตรวจลำไส้ใหญ่ของเขาใช้เวลานานกว่า และทุกนาทีของความเจ็บปวดที่ผู้ป่วย A ได้รับ ผู้ป่วย B ก็ได้รับเหมือนกันและมากยิ่งกว่า
แต่ทีนี้มันก็มีอีกคำถามหนึ่งว่า ผู้ป่วยเหล่านี้คิดว่าเขาเจ็บมากแค่ไหน?
นี่แหละครับที่น่าประหลาดใจ
เพราะปรากฏว่าผู้ป่วย A มีความทรงจำเกี่ยวกับการส่องกล้องตรวจลำไส้ใหญ่ ที่เลวร้ายกว่าผู้ป่วย B
เรื่องราวการส่องกล้องในความทรงจำมันแตกต่างไปจากประสบการณ์จริง ทีนี้ ส่วนสำคัญที่สุดของเรื่องเล่าคือตอนจบเป็นอย่างไร
คือ เรื่องของผู้ป่วยทั้งสองนี้ก็ไม่ได้ยิ่งใหญ่หรือสร้างแรงบันดาลใจอะไรหรอกนะ แต่เรื่องหนึ่ง...
แต่เรื่องหนึ่งมันเลวร้ายกว่าอีกเรื่องหนึ่งอย่างชัดเจน
โดยเรื่องที่เลวร้ายกว่า ก็คือเรื่องที่ความเจ็บปวดเพิ่มขึ้นสูงสุดตอนจบพอดี มันก็เลยเป็นเรื่องที่แย่
เรารู้ได้อย่างไรครับ?
เพราะเราถามผู้ป่วยเหล่านี้หลังจากส่องกล้องเสร็จ แล้วก็ถามอีกครั้งหลังจากเวลาผ่านไปนานแล้วด้วย ว่า "โดยรวมแล้ว การส่องกล้องนี่มันแย่แค่ไหน?"
ผลคือ ความทรงจำเรื่องการส่องกล้องของผู้ป่วย A แย่กว่าของผู้ป่วย B มากเลย
นี่คือความขัดแย้งโดยตรงเลย ระหว่างตัวตนที่รับรู้ประสบการณ์กับตัวตนที่เก็บความทรงจำ
จากมุมมองของตัวตนที่รับรู้ประสบการณ์ เห็นได้ชัดว่าผู้ป่วย B มีประสบการณ์ที่เลวร้ายกว่า
ทีนี้ สิ่งที่คุณจะทำได้ เพื่อให้ผู้ป่วย A รู้สึกดีขึ้น ซึ่งเราได้ทำการทดลองแล้ว ลองนำไปใช้จริงแล้ว และมันก็ได้ผล ก็คือ ยืดระยะเวลาการส่องกล้องของผู้ป่วย A ออกไป โดยทิ้งท่อไว้อย่างนั้น แต่อย่าไปขยับมันมาก
มันจะทำให้ผู้ป่วย ต้องเจ็บต่อไป แต่ก็แค่นิดหน่อย และน้อยลงกว่าก่อนหน้านี้เยอะเลย
ถ้าคุณทำอย่างนี้สักสองสามนาที คุณจะทำให้ตัวตนที่รับรู้ประสบการณ์ ของคนไข้ A รู้สึกแย่ลง แต่ทำให้ตัวตนที่เก็บความทรงจำของเขา รู้สึกดีขึ้นมาก เพราะคุณมอบเรื่องราวใหม่ให้ผู้ป่วย A เป็นเรื่องเล่าเวอร์ชั่นที่ดีกว่าเดิม เกี่ยวกับประสบการณ์ของเขา
แล้วอะไรเป็นตัวตัดสินว่าเรื่องเล่านั้นดีหรือร้าย?
ทั้งในกรณีเรื่องเล่า ที่ความทรงจำสร้างขึ้นมาให้เรา และเรื่องเล่าที่เราแต่งขึ้นมาเอง
สิ่งที่ตัดสินว่าเรื่องเล่านั้นเป็นเรื่องดีหรือร้าย ได้แก่ การเปลี่ยนแปลง เหตุการณ์หรือช่วงเวลาสำคัญ แล้วก็ตอนจบ
ตอนจบนี่สำคัญมากๆ สำหรับกรณีนี้ ตอนจบเป็นตัวชี้ขาดเลยครับ
ประเด็นต่อมา คือ ตัวตนที่รับรู้ประสบการณ์เนี่ย มีชีวิตอยู่อย่างต่อเนื่อง
มันมีเสี้ยวเวลาของประสบการณ์ ณ ขณะหนึ่งต่อด้วยขณะต่อไปเรื่อยๆ
ถ้าคุณถามว่า แล้วมันเกิดอะไรขึ้นกับประสบการณ์ในเสี้ยวเวลาเหล่านั้น
คำตอบง่ายๆ ตรงไปตรงมาครับ มันหายไปตลอดกาล
ผมหมายถึงช่วงเวลาส่วนใหญ่ในชีวิตของเรานะครับ ผลเคยลองคำนวณนะ คือ ชั่วขณะปัจจุบันที่จิตเรารับรู้เนี่ย มีความยาวเพียงสามวินาที ซึ่งหมายความว่า ในชีวิตคนเรามีเสี้ยวเวลาอย่างนี้ถึงประมาณ 600 ล้านชิ้น ในหนึ่งเดือนก็มี 600,000 ชิ้น ซึ่งส่วนใหญ่ก็ไม่เหลือร่องรอยอะไรไว้
เสี้ยวเวลาของประสบการณ์ส่วนใหญ่ ถูกตัวตนที่เก็บความทรงจำลืมไปโดยสิ้นเชิง
แต่ยังไงคุณก็รู้สึกว่า มันน่าจะสำคัญ รู้สึกว่าสิ่งที่เกิดขึ้นในเสี้ยวเวลาเหล่านี้ คือชีวิตของเรา
มันเป็นทรัพยากรอันจำกัดที่เราใช้จ่ายออกไป ระหว่างที่เรามีชีวิตอยู่บนโลก
แล้วเราจะใช้มันอย่างไร ก็ดูเป็นเรื่องสำคัญที่ต้องใส่ใจ แต่นั่นไม่ใช่เรื่องราว ที่ตัวตนที่เก็บความทรงจำเก็บไว้ให้เรา
เอาล่ะ เรามีตัวตนที่เก็บความทรงจำ และตัวตนที่รับรู้ประสบการณ์ แล้วสองอย่างนี้ก็แตกต่างกันมาก
สิ่งที่ตัวตนสองมิตินี้ต่างกันมากที่สุด ก็คือการจัดการเวลา
ถ้ามองจากมุมของตัวตนที่รับรู้ประสบการณ์ สมมติว่าคุณไปเที่ยว แล้วสัปดาห์ที่สองก็ดีพอๆ กับสัปดาห์แรก การไปเที่ยวสองสัปดาห์ ก็ย่อมดีกว่าสัปดาห์เดียวถึงสองเท่า
แต่สำหรับตัวตนที่เก็บความทรงจำ มันไม่ได้เป็นแบบนั้นเลย
สำหรับตัวตนที่เก็บความทรงจำ การท่องเที่ยวสองสัปดาห์แทบไม่ได้ดีไปกว่าหนึ่งสัปดาห์เลย เพราะมันไม่ได้มีความทรงจำใหม่ๆ เพิ่มขึ้น
เรื่องราวมันไม่ได้มีอะไรเปลี่ยนไป
เพราะอย่างนี้ เวลาจึงเป็นตัวแปรหลัก ที่ทำให้ตัวตนที่เก็บความทรงจำ แตกต่างจากตัวตนที่รับรู้ประสบการณ์ เพราะเวลามีผลกับเรื่องเล่าน้อยมาก
นอกจากนี้ ตัวตนที่เก็บความทรงจำยังทำหน้าที่ มากกว่าจดจำและเล่าเรื่อง
ที่จริงมันคือตัวตนที่ตัดสินใจเรื่องต่างๆ เพราะถ้าคุณมีผู้ป่วยคนหนึ่ง ที่เคยส่องกล้องตรวจลำไส้ใหญ่สองครั้งกับหมอสองคน แล้วต่อมาเขาต้องตัดสินใจว่าจะตรวจกับใคร คนที่เขาจะเลือก ก็คือคนที่เขามีความทรงจำแย่ๆ น้อยกว่า หมอคนนั้นก็จะถูกเลือก
ตัวตนที่รับรู้ประสบการณ์ ไม่มีสิทธิมีเสียงในการตัดสินใจนี้เลย
เราไม่ได้เลือกระหว่างประสบการณ์สองอย่าง แต่เราเลือกระหว่างความทรงจำเกี่ยวกับประสบการณ์สองอย่าง
แม้แต่เวลาที่เราคิดถึงอนาคต เราก็ไม่ได้คิดถึงอนาคตของเราในรูปของประสบการณ์
เราคิดถึงอนาคตของเรา ในรูปของความทรงจำที่เราคาดว่าจะเกิดขึ้น
คุณอาจจะมองว่า นี่คือ ความเอาแต่ใจอย่างร้ายกาจของตัวตนที่เก็บความทรงจำ และมองว่าตัวตนที่เก็บความทรงจำ คอยแต่จะลากตัวตนที่รับประสบการณ์ เข้าไปสัมผัส สิ่งที่ตัวตนที่รับประสบการณ์ไม่อยากสัมผัส
ผมรู้สึกว่า เวลาเราไปเที่ยว มันเป็นอย่างนี้ประจำเลย จริงๆ นะ คือที่เราไปเที่ยวนี่ ส่วนใหญ่ก็เพื่อ เอาใจตัวตนที่เก็บความทรงจำ
ซึ่งผมว่ามันดูไม่ค่อยสมเหตุสมผลเท่าไหร่
คือ เราใช้เวลาดื่มด่ำอยู่กับความทรงจำของเรามากแค่ไหนกัน
เราถึงใช้มันเป็นข้ออ้าง ที่จะให้อำนาจชี้นำการตัดสินใจ ตกเป็นของตัวตนที่เก็บความทรงจำ
เวลาคิดถึงเรื่องนี้ผมนึกถึงตอนที่ผมไปเที่ยว ที่แอนตาร์คติกาเมื่อสองสามปีที่แล้ว ซึ่งเป็นการท่องเที่ยวพักผ่อนที่ดีที่สุดที่ผมเคยไปมาเลย แล้วผมก็นึกถึงมันค่อนข้างบ่อยนะ เมื่อเทียบกับการไปเที่ยวครั้งอื่นๆ
ผมว่าผมใช้เวลาดื่มด่ำ อยู่กับความทรงจำของการไปเที่ยวสามอาทิตย์ครั้งนั้น สัก 25 นาทีภายในสี่ปีที่ผ่านมา
ถ้าผมได้เปิดอัลบั้มรูป ที่เต็มไปด้วยรูปถ่าย 600 รูป ผมคงได้ใช้เวลากับมันเพิ่มอีกสักชั่วโมง
เที่ยวสามอาทิตย์ กับการคิดถึงมันอย่างมากชั่วโมงครึ่ง
ดูแตกต่างกันมากเลยนะครับ
คือผมก็อาจจะเป็นตัวอย่างที่สุดโต่งนะ ที่ใช้เวลาดื่มด่ำกับความทรงจำน้อยมาก แต่ถึงคุณใช้เวลากับความทรงจำมากกว่านี้ เราก็ยังมีคำถามอยู่ดีว่า ทำไมเราถึงให้น้ำหนักกับความทรงจำ มากกว่าตัวประสบการณ์จริงมากนัก
ฉะนั้นผมเลยอยากให้คุณลองคิดเล่นๆ มาทำการทดลองทางความคิดกันหน่อย
ลองจินตนาการนะว่า ถ้าคุณรู้ว่าหลังกลับจากไปเที่ยวคราวหน้าแล้ว รูปถ่ายทั้งหมดของคุณจะถูกทำลาย และคุณจะต้องกินยาลบความทรงจำ ที่ทำให้จำอะไรไม่ได้เลย
คุณจะยังไปเที่ยวที่เดิมไหม
ถ้าคุณเลือกไปเที่ยวที่อื่น ก็จะเกิดความขัดแย้งระหว่างตัวตนทั้งสองมิติของคุณ และคุณก็ต้องคิดว่าจะแก้ปัญหาความขัดแย้งนี้ยังไง ซึ่งไม่ใช่ตัดสินใจได้ง่ายๆ นะครับ เพราะว่า ถ้าคุณคิดในแง่ของเวลา คุณก็จะได้คำตอบหนึ่ง แต่ถ้าคิดในแง่ของความทรงจำ คุณก็อาจจะได้คำตอบที่ต่างออกไป
ทำไมเราถึงเลือกไปเที่ยวที่ใดที่หนึ่ง เป็นคำถามที่เราต้องเจอ และต้องเลือกระหว่างตัวตนทั้งสองมิติของเรา
ตัวตนทั้งสองมิตินี้ มองความสุขในสองความหมายที่ต่างกัน
ความสุขก็เลยมีสองความหมาย ซึ่งใช้กับตัวตนคนละมิติ
คุณอาจจะตั้งคำถามว่า: ตัวตนที่รับรู้ประสบการณ์มีความสุขแค่ไหน?
แล้วก็ถามว่า: แต่ละชั่วขณะในชีวิตของตัวตนที่รับประสบการณ์ มีความสุขแค่ไหน?
ความสุขในแต่ละชั่วขณะนั้น เป็นกระบวนการที่ซับซ้อน
มีอารมณ์ความรู้สึกอะไรบ้างล่ะครับ ที่เราสามารถวัดได้?
แล้ว... อ้อ แต่ตอนนี้เราก็สามารถ วัดความสุขของตัวตนที่รับประสบการณ์ ที่เปลี่ยนแปลงข้ามช่วงเวลาได้ดีพอสมควรแล้วนะครับ
ทีนี้ ถ้าคุณถามถึงความสุขของตัวตนที่เก็บความทรงจำ มันจะต่างออกไปโดยสิ้นเชิงเลยนะ
มันไม่ใช่คำถามว่าคนใช้ชีวิตอย่างมีความสุขแค่ไหน
แต่เกี่ยวกับว่าคนมีความพึงพอใจแค่ไหน เมื่อเขาคิดถึงชีวิตของตัวเอง
ซึ่งต่างกันมากเลยนะครับ
ใครก็ตามที่ไม่แยกแยะสองความหมายนี้ออกจากกัน ก็จะทำให้การศึกษาวิจัยความสุขมันมั่วไปหมด ผมเองก็เป็นหนึ่งในนักศึกษาเรื่องสุขภาวะ ที่ทำให้การศึกษาวิจัยเรื่องความสุขวุ่นวายสับสนมานาน มั่วแบบนี้เลยแหละ
ความแตกต่างระหว่าง ความสุขของตัวตนที่รับประสบการณ์ และความพึงพอใจของตัวตนที่เก็บความทรงจำ เพิ่งเป็นที่ตระหนักกันในหมู่นักวิจัยเมื่อไม่นานมานี้เอง และตอนนี้ก็เริ่มมีความพยายามที่จะวัดความสุขสองมิตินี้แยกจากกันแล้ว
องค์กรแกลลอปได้ทำการสำรวจทั่วโลก กับกลุ่มตัวอย่างมากกว่าครึ่งล้านคน ซึ่งตอบคำถามเกี่ยวกับว่า เขาคิดยังไงกับชีวิต และประสบการณ์ของตนเอง และก็มีความพยายามในลักษณะเดียวกันนี้จากหน่วยงานอื่นๆ ด้วย
ดังนั้น เดี๋ยวนี้เราก็เลยเริ่มได้เรียนรู้ เกี่ยวกับความสุขของตัวตนสองมิตินี้
และผมคิดว่าบทเรียนสำคัญที่เราได้เรียนรู้ ก็คือ มันแตกต่างกันจริงๆ
คุณอาจจะรู้ดีเลยว่าใครคนหนึ่งพึงพอใจกับชีวิตเขาไหม แต่มันจะไม่ได้บอกอะไรคุณมาก ว่าเขามีความสุขมากแค่ไหน ขณะที่เขาใช้ชีวิต ในทางกลับกันก็เหมือนกัน
ถ้าพูดในแง่ค่าสหสัมพันธ์ ค่าสหสัมพันธ์ก็อยู่ที่ประมาณ .5
นั่นหมายความว่า ถ้าคุณพบใครคนหนึ่ง แล้วคุณทราบมาว่า พ่อของเขาสูงหกฟุต คุณจะทายความสูงของเขาได้แม่นยำแค่ไหน
คือ คุณก็จะพอเดาความสูงของเขาได้นะ แต่มันมีความไม่แน่นอนอยู่เยอะมาก
คุณก็ต้องเจอความไม่แน่นอนแบบเดียวกันนี้แหละ
ถ้าผมบอกคุณว่า มีใครคนหนึ่งให้คะแนนความสุขในชีวิตตัวเองแปดจากสิบ คุณก็ยังไม่สามารถแน่ใจได้ ว่าเขามีความสุขแค่ไหน กับตัวตนที่รับประสบการณ์
ค่าสหสัมพันธ์ก็เลยต่ำ
เราพอจะรู้อยู่บ้าง ว่าอะไรที่กำหนด ความพึงพอใจของตัวตนที่มีความสุข
เรารู้ว่าเงินสำคัญมาก เป้าหมายในชีวิตก็สำคัญมาก
เรารู้ว่าความสุขนั้น หลักๆ แล้ว ก็คือการพึงพอใจกับผู้คนที่เราชอบ ได้ใช้เวลากับคนที่เราชอบ
อาจจะมีความพึงพอใจอย่างอื่นอีก แต่เรื่องนี้เป็นเรื่องหลัก
ดังนั้น ถ้าคุณต้องการเพิ่มความสุขของตัวตนสองมิตินี้ สุดท้ายคุณต้อง ทำสิ่งที่แตกต่างกันมาก
ข้อสรุปสุดท้ายของทั้งหมดที่ผมพูดมาก็คือ เราไม่ควรคิดว่าความสุข คือสิ่งเดียวกับสุขภาวะ
มันเป็นสองอย่างที่แตกต่างกันมากเลย
ทีนี้ อย่างรวดเร็วนะครับ เหตุผลอีกอย่างที่ทำให้เราไม่สามารถเข้าใจความสุขได้อย่างชัดเจน ก็เพราะเราไม่ได้มุ่งความสนใจไปที่สิ่งเดียวกัน ตอนที่เรามองชีวิต กับตอนที่เราใช้ชีวิตจริงๆ
ดังนั้น ถ้าคุณถามคำถามง่ายๆ ว่าคนในแคลิฟอร์เนียมีความสุขแค่ไหน คุณจะไม่ได้คำตอบที่แท้จริงหรอก
ตอนที่ถามคำถามนั้น คุณย่อมคิดว่าคนที่อยู่ในแคลิฟอร์เนียต้องมีความสุขมากกว่า ถ้าตัวคุณเองอยู่รัฐอื่น เช่น โอไฮโอ
สิ่งที่เกิดขึ้นก็คือ เวลาคุณคิดถึงการใช้ชีวิตในแคลิฟอร์เนีย คุณคิดถึงความแตกต่าง ระหว่างแคลิฟอร์เนียกับที่อื่น เช่น ความแตกต่างเรื่องอากาศ
แต่ปรากฏว่าสภาพอากาศ ไม่ได้สำคัญกับตัวตนที่รับประสบการณ์มากนัก แล้วที่จริงก็ไม่ค่อยสำคัญกับตัวตนที่ทำหน้าที่คิด ซึ่งเป็นผู้ตัดสินว่าคนเรามีความสุขแค่ไหนด้วย
แต่ทีนี้ เพราะว่าตัวตนที่ทำหน้าที่คิดกำลังเป็นใหญ่อยู่ในขณะนั้น คุณหรือคนบางคนอาจจะลงเอย ด้วยการย้ายมาอยู่แคลิฟอร์เนีย
ก็น่าติดตามดูนะครับ ว่าจะเกิดอะไรขึ้น กับคนที่ย้ายมาอยู่แคลิฟอร์เนียเพราะหวังว่าจะมีความสุขมากขึ้น
คือ ตัวตนที่รับประสบการณ์น่ะ มันจะไม่ได้มีความสุขมากขึ้นหรอกครับ
เรารู้อยู่แล้ว
แต่สิ่งหนึ่งที่จะเกิดขึ้นคือ คนพวกนี้จะคิดว่าเขามีความสุขมากขึ้น เพราะเวลาเขาคิดถึงชีวิตในแคลิฟอร์เนีย เขาก็จะนึกเปรียบเทียบว่าเมื่อก่อนเคยอยู่โอไฮโออากาศมันแย่ขนาดไหน แล้วเขาก็จะรู้สึกว่าตัดสินใจถูกแล้วที่ย้ายมา
มันยากจริงๆ นะครับ ที่จะคิดเรื่องความอยู่ดีมีสุขโดยไม่สับสน และผมคิดว่าผมแสดงให้คุณเห็นแล้ว ว่ามันยากยังไง
ขอบคุณครับ
คริส แอนเดอร์สัน: ขอบคุณครับ ผมมีคำถามหน่อยครับ
ขอบคุณมากครับ
คือ ตอนที่เราคุยโทรศัพท์กันสองสามอาทิตย์ก่อน คุณเล่าให้ฟังว่ามีข้อมูลที่น่าสนใจอีกอย่างหนึ่ง จากการสำรวจของแกลลอปที่คุณพูดถึง
ช่วยเล่าให้พวกเราฟังหน่อยได้ไหมครับ เพราะคุณยังมีเวลาเหลืออีกนิดหน่อย
แดเนียล คานีแมน: ได้ครับ
ผมว่าผลที่น่าสนใจที่สุดที่เราเจอในการสำรวจของแกลลอป คือตัวเลขตัวหนึ่ง ซึ่งเราไม่คาดคิดเลยว่าจะพบ
เราพบว่า เมื่อพูดถึงความสุข ของตัวตนที่รับประสบการณ์
พอเราวิเคราะห์ว่าความรู้สึกเป็นสุข มันแปรผันไปกับรายได้หรือเปล่า
ปรากฏว่า คนที่มีรายได้ต่ำกว่า หกหมื่นดอลลาร์ต่อปี สำหรับคนอเมริกัน ซึ่งเป็นกลุ่มตัวอย่างชาวอเมริกันขนาดใหญ่มาก ก็สักหกแสนคน แต่ก็ถือว่าเป็นตัวแทนที่ดีของประชากร เราพบว่า คนที่มีรายได้ต่ำกว่าหกแสนดอลลาร์ต่อปี
คริส แอนเดอร์สัน: หกหมื่นครับ
แดเนียล คานีแมน: อ่า ใช่ หกหมื่น
หกหมื่นดอลล่าร์ต่อปี คนพวกนี้ไม่มีความสุขครับ ยิ่งรายได้น้อยเท่าไหร่ก็ยิ่งไม่มีความสุขเท่านั้น
แต่กับคนที่รายได้มากกว่านั้น เส้นความสัมพันธ์กับความสุขเป็นแนวราบเลย
ผมไม่เคยเห็นเส้นราบขนาดนี้มาก่อนเลยนะ
ผลมันบอกชัดเจนเลยว่า เงินไม่สามารถซื้อประสบการณ์ความสุขได้ แต่การไม่มีเงินทำให้เราทุกข์ แล้วเราก็สามารถวัดความทุกข์พวกนี้ ได้ชัดเจนมากๆ เลย
แต่พอเราพูดถึงตัวตนที่เก็บความทรงจำ ผลกลับกลายเป็นอีกเรื่องไปเลย
ยิ่งคุณมีเงินมากเท่าไหร่ คุณจะพึงพอใจมากขึ้นเท่านั้น
แต่มันไม่ได้เป็นอย่างนั้นในกรณีของอารมณ์ความรู้สึกในแต่ละขณะ
คริส: แต่แดนนี่ครับ ความมานะอุตสาหะของสังคมอเมริกันทั้งหมด ล้วนเป็นไปเพื่อชีวิต เสรีภาพ และการแสวงหาความสุข
ถ้าผู้คนเชื่อผลวิจัยนี้จริงๆ คือ มันดูเหมือนจะล้มล้าง ทุกอย่างที่เราเชื่อกันมา ตัวอย่างเช่น นโยบายภาษีและเรื่องอื่นๆ
มันจะเป็นไปได้หรือครับ ที่นักการเมือง และประเทศสหรัฐอเมริกา จะเชื่อในผลการวิจัยนี้ และดำเนินนโยบายสาธารณะบนพี้นฐานของผลวิจัยนี้
แดเนียล: ผมว่าตอนนี้คนตื่นตัวเรื่องนี้กันมากขึ้นนะ เรื่องบทบาทของงานวิจัยความสุขในนโยบายสาธารณะเนี่ย
ความตื่นตัวเรื่องนี้ในอเมริกาก็คงจะช้าล่ะครับ ไม่ต้องสงสัย แต่ในอังกฤษ มันเกิดขึ้นแล้ว ในประเทศอื่นก็เกิดขึ้นแล้วเช่นกัน
ผู้คนกำลังตระหนักแล้วว่า เขาควรคิดถึงความสุขด้วย เวลาคิดถึงนโยบายสาธารณะ
มันคงใช้เวลาสักพัก แล้วเราก็ต้องอภิปรายกันด้วย ว่าเราอยากศึกษาประสบการณ์ความสุข หรือการประเมินความพึงพอใจในชีวิต เราคงต้องมาถกเรื่องนี้กันในไม่ช้า
วิธีการเสริมสร้างความสุข ก็ทำได้หลายวิธี ขึ้นอยู่กับว่าคุณมองมันอย่างไร และคุณคิดถึงตัวตนที่เก็บความทรงจำ หรือตัวตนที่รับประสบการณ์
ผมเชื่อว่าเรื่องนี้จะมีอิทธิพลต่อนโยบายของประเทศในอนาคต
ในสหรัฐอเมริกาก็เริ่มมีความพยายาม ที่จะวัดประสบการณ์ความสุขของประชากรแล้ว
ผมว่าอีกหนึ่งหรือสองทศวรรษข้างหน้า จะต้องมีการเก็บข้อมูลความสุขเป็นสถิติแห่งชาติ
คริส: ครับ ผมเชื่อว่าประเด็นเรื่องความสุขนี้จะเป็น หรืออย่างน้อยก็ควรจะเป็น ประเด็นการอภิปรายทางนโยบายที่น่าสนใจที่สุด ที่เราต้องติดตามในอีกสองสามปีข้างหน้า
ขอบคุณมากครับ ที่สรรค์สร้างวิชาเศรษฐศาสตร์พฤติกรรมขึ้นมา
ขอบคุณครับ แดนนี่ คานีแมน
ผมเติบโตมา ด้วยการบริโภคนวนิยายวิทยาศาสตร์ อย่างสม่ำเสมอ
ในช่วงมัธยมปลาย ผมขึ้นรถเมล์ไปโรงเรียน ไปชั่วโมง กลับอีกชั่วโมง ทุกวัน
แล้วผมก็มักจะขลุกอยู่กับหนังสือ นวนิยายวิทยาศาสตร์ ซึ่งพาจินตนาการของผม เข้าไปอยู่ในโลกอีกใบหนึ่ง รู้สึกสนุกสนาน กับเรื่องเล่า ที่ช่วยตอบความอยากรู้ ที่ผมมีอยู่อย่างมากมาย
และความสงสัยใคร่รู้เหล่านั้น ก็มักจะแสดงตัวออกมา ในรูปแบบที่ว่า เมื่อใหร่ก็ตามที่ผมไม่ได้อยู่ในโรงเรียน ผมก็จะเข้าไปในป่า ปีนเขา เก็บ "ตัวอย่าง" กบบ้าง งู แมลง หรือ น้ำจากบ่อ เอาตัวอย่างพวกนั้นกลับมา ส่องดู ด้วยกล้องจุลทรรศน์
ก็อย่างที่รู้ๆกัน ผมเป็นพวกบ้าวิทยาศาสตร์
แต่สิ่งที่ผมทำทั้งหมดนั้น ก็คือความพยายาม ที่จะทำความเข้าใจโลก ทำความเข้าใจ ขอบเขตความเป็นไปได้
และทำตามความรักในนวนิยายวิทยาศาสตร์ของผม สิ่งเหล่านี้มันสะท้อนอยู่รอบๆตัวผม เป็นโลกรอบตัวผม เพราะในช่วงนั้น คือช่วงปลายปี 60 เรากำลังเดินทางไปดวงจันทร์ เรากำลังสำรวจท้องทะเลลึก
จาค์ส คุสโต มาเยี่ยมห้องนั่งเล่นของเรา พร้อมกับของพิเศษต่างๆ ที่เขาเอามาให้พวกเราดู สัตว์ต่างๆ หรือ สถานที่ที่น่ามหัศจรรย์ ทั่วโลก มันเป็นสิ่งที่พวกเรา ไม่สามารถจินตนาการได้มาก่อน
มันก็เลยดูจะเป็นสิ่งที่ส่งผลสะท้อน กับเรื่องราวในนวนิยายวิทยาศาสตร์ทั้งหลาย
นอกจากนี้ผมยังเป็นศิลปิน
ผมวาดรูป ลงสี
และผมพบว่า เนื่องจากในยุคนั้นยังไม่มีวีดีโอเกมส์ เรายังมาไม่ถึงจุดอิ่มตัวของการใช้ CG ในหนัง ในด้านภาพ อย่างในวงการสื่อทุกวันนี้ ผมต้องสร้างภาพเหล่านี้ขึ้นมาในหัว
คุณคงนึกออก พวกเราทุกคนตอนเด็กๆ ก็เคย อ่านหนังสือ แล้วก็จินตนาการจากคำบรรยายของผู้เขียน วาดภาพอะไรบางอย่างในจอภาพยนตร์ที่อยู่ในหัวของเรา
ดังนั้น ปฏิกริยาของผมต่อสิ่งเหล่านี้ก็คือ ผมวาดรูปต่างๆ ทั้งสัตว์ประหลาดนอกโลก โลกของมนุษย์ต่างดาว หุ่นยนต์ ยานอวกาศ อะไรแบบนั้นน่ะครับ
ผมโดนจับได้ตลอดในชั่วโมงเลข ว่าแอบวาดรูปในหนังสือเรียน
นั่นคือ ความคิดสร้างสรรค์ ที่ต้องการหาทางปลดปล่อย
แล้วเหตุการณ์ที่น่าสนใจก็คือ ตอนที่รายการของ จาค์ส คุสโต ทำให้ผมตื่นเต้นมาก กับความจริงที่ว่า ยังมีโลกแสนประหลาด อีกโลกหนึ่ง ที่อยู่บนโลกของเราใบนี้
ผมอาจไม่สามารถไปเยือนดาวดวงอื่นได้ ด้วยยานอวกาศ ในอนาคตข้างหน้า ซึ่งมันก็ดูเป็นไปได้ยาก
แต่นี่คือโลกที่ผมสามารถเดินทางไปได้จริงๆ อยู่บนโลกของเรานี่แหละ ทั้งอุดมสมบูรณ์ และแปลกแตกต่าง จากทุกสิ่งที่ผมเคยจินตนาการเอาไว้ จากการอ่านหนังสือเหล่านั้น
นั่นเอง ที่ทำให้ผมตัดสินใจอยากเป็นนักดำน้ำ ตั้งแต่ตอนอายุ 15 เลย
ปัญหาเดียวก็คือ ที่ๆผมอยู่ ผมอยู่ในหมู่บ้านเล็กๆ แห่งหนึ่งในแคนาดา ทะเลที่ใกล้ที่สุด อยู่ห่างออกไปหกร้อยไมล์
แต่ผมก็ไม่ได้ยอมให้สิ่งเหล่านั้นมาหยุดผม
ผมตื๊อพ่อ จนกระทั่งพ่อเจอ โรงเรียนสอนดำน้ำ ในบัฟฟาโล นิวยอร์ก ซึ่งอยู่ข้ามเขตที่เราอยู่ไปนิดเดียว
ผมได้ใบอนุญาตดำน้ำ ในสระ ที่สมาคม YMCA กลางฤดูหนาว ในบัฟฟาโล นิวยอร์ก
ผมยังไม่เคยได้เห็นทะเลจริงๆ จนกระทั่งอีกสองปีต่อมา ตอนที่เราย้ายไปอยู่แคลิฟอร์เนีย
ตั้งแต่นั้นเป็นต้นมา ตลอดช่วงเวลา ทั้งหมด 40 ปี ผมใช้เวลาประมาณ 3,000 ชั่วโมง อยู่ใต้น้ำ และอีก 500 ชั่วโมง อยู่ในเรือดำน้ำ
เรียนรู้เกี่ยวกับนิเวศน์ของท้องทะเลลึก หรือแม้แต่ในบริเวณน้ำตื้น ว่ามันช่างอุดมไปด้วยสิ่งมีชีวิตที่น่าตื่นตาตื่นใจ เหนือจินตนาการของเรา
จินตนาการของธรรมชาติช่างไร้ขอบเขตกว่ามาก เมื่อเทียบกับจินตนาการของเรา จินตนาการที่คับแคบของมนุษย์
จนถึงทุกวันนี้ ผมยังคงยืนตะลึง กับสิ่งที่ผมเห็น เวลาที่ผมได้ดำน้ำ
และความรักของผมที่มีกับท้องทะเล ก็ยังคงอยู่ และผมยังคงรักทะเลมาก อย่างที่เคยรักมาตลอด
แต่ตอนที่ผมเลือกหน้าที่การงาน ในตอนที่เป็นผู้ใหญ่ ผมเลือกการสร้างภาพยนตร์
มันดูจะเป็นวิธีที่ดีที่สุด ในการจัดการให้เกิดการปรองดองกัน ระหว่างความอยากเล่าเรื่องของผม กับความอยากสร้างสรรค์ภาพต่างๆ
ก็อย่างที่บอก ตอนเด็กๆ ผมวาดรูปการ์ตูน และภาพอื่นๆ อยู่เสมอ
ดังนั้น การสร้างภาพยนตร์ จึงเป็นวิธีที่จะเอาภาพและเรื่องราว มารวมกัน แล้วทำให้มันมีความหมาย
และแน่นอนว่า เรื่องที่ผมเลือกจะเล่า ก็ต้องเป็นเรื่องแนววิทยาศาสตร์ ทั้ง "คนเหล็ก" "เอเลี่ยน" และ "ใต้ทะเลลึก"
ในเรื่อง "ใต้ทะเลลึก" ผมรวมเอาความรัก ต่อโลกใต้ท้องทะเล และการดำน้ำ มารวมกับการทำหนัง
เอาสิ่งที่ชอบมารวมกัน
ผลที่ได้คือบางอย่างที่น่าสนใจ ซึ่งเกิดขึ้นเพื่อแก้ปัญหาในการเล่าเรื่อง บางส่วนในหนังเรื่องนั้น นั่นคือ การสร้างตัวละคร ที่เป็นสิ่งมีชีวิตในรูปของเหลว เป็นครั้งแรกที่เราใช้คอมพิวเตอร์กราฟฟิก
ซึ่งกลายเป็นตัวละครตัวแรก ที่สร้างด้วย CG อนิเมชั่น ที่ปรากฏตัวในจอเงิน
ถึงแม้ว่าหนังเรื่องนี้จะไม่ทำเงินเท่าไหร่ หรืออาจจะบอกได้เลยว่า มันขาดทุน แต่ผมได้เห็นอะไรที่น่าทึ่ง เพราะผู้ชม ผู้ชมทั่วโลก ล้วนแต่ตะลึง กับเวทย์มนต์นี้
มันเป็นกฏของ อาเธอร์ คลาก ที่ว่า เทคโนโลยีที่ล้ำหน้า แทบจะเป็นเรื่องเดียวกัน กับเวทย์มนต์ทั้งหลาย
มันมีอะไรบางอย่างที่น่าตื่นตะลึง
ที่ทำให้ผมรู้สึกตื่นเต้น
แล้วเวลาผมอ่าน ผมก็มักจะคิดว่า "ว้าว นี่มันเป็นอะไรที่น่าจะเอามา ใส่ในหนังนะ"
ดังนั้น "คนเหล็ก 2" ซึ่งเป็นหนังเรื่องถัดมาของผม เราก็ทดลองมากยิ่งขึ้น
เราร่วมมือกับบริษัท ILM เพื่อสร้างตัวละครโลหะหลอมเหลว ในหนังเรื่องนั้น ซึ่งการทดลองครั้งนั้นเป็นการเสี่ยง ว่าเทคนิคนี้จะใช้ได้จริงรึเปล่า
แล้วมันก็ได้ผล เราสร้างเวทย์มนต์ขึ้นอีกครั้ง และเราก็ได้รับผลตอบรับที่ดีแบบเดิมจากผู้ชม เราทำเงินได้มากขึ้น จากหนังเรื่องนี้
ด้วยการลากเส้น เชื่อมโยงจุดสองจุด จากประสบการณ์สองอย่างเข้าด้วยกัน ทำให้ "มันเป็นโลกที่เปลี่ยนไปอย่างสิ้นเชิง" เป็นโลกแห่งการสร้างสรรค์ที่ต่างออกไป สำหรับผู้สร้างภาพยนตร์
ผมเลยตั้งบริษัทใหม่กับ สแตน วินส์ตัน เพื่อนสนิทของผม ซึ่งเป็นคนที่ออกแบบตัวละครเหล่านี้เป็นคนแรก ในตอนนั้น บริษัทชื่อ Digital Domain
แนวคิดของบริษัทนี้คือ เราพยายามจะก้าวข้ามข้อจำกัดของการผลิตในอดีต ที่ใช้ระบบอนาล็อก และปรินท์เตอร์ต่างๆ เราก้าวไปสู่การผลิตแบบดิจิทัล
แล้วเราก็ทำได้สำเร็จ ซึ่งทำให้เราได้เปรียบในด้านการแข่งขันอยู่พักหนึ่ง
แต่เราก็พบว่าเราออกจะล้าหลังอยู่บ้าง ในช่วงกลางยุค 90 เราขาดคนออกแบบตัวละคร เราก็เลยตั้งอีกบริษัทที่มาช่วยทำงานด้านนั้น
แล้วผมก็เริ่มเขียนเรื่อง "อวตาร" ซึ่งผมตั้งใจจะใช้บทภาพยนตร์เรื่องนี้เป็นตัวผลักดัน งานด้านวิชวลเอฟเฟกต์ และ CG ให้ก้าวหน้าไปไกลขึ้น เพราะเป็นการสร้างตัวละครที่แสดงอารมณ์ เหมือนมนุษย์ ด้วยเทคนิค CG ตัวละครหลักทั้งหมดจะถูกสร้างด้วย CG รวมทั้งฉากของโลกนั้นก็สร้างด้วย CG
ผลคือเทคนิคเหล่านั้น ผลักบทภาพยนตร์เรื่องนี้คืนมา ผมได้รับคำบอกกล่าวจากเพื่อนๆ ที่บริษัท ว่าเราคงยังต้องใช้เวลาซักพัก กว่าที่จะทำหน้งแบบนี้ได้
ผมเลยเอามันขึ้นหิ้งไว้ แล้วไปทำหนังเกี่ยวกับ เรือลำใหญ่ๆ ที่อับปางลง
รู้ไหม ผมเข้าไปขายงานเรื่องนี้กับสตูดิโอ ว่ามันคือ โรมิโอกับจูเลียต บนเรือ "มันจะเป็นเรื่องราวความรักที่น่าจดจำ เป็นหนังรัก"
แต่ที่จริงแล้ว สิ่งที่ผมอยากทำคือ ผมอยากจะดำลงไปที่ซากเรือไททานิค ที่จม
นี่ต่างหากสาเหตุที่ผมทำหนังเรื่องนี้
นี่เป็นความจริง ตอนนั้นสตูดิโอไม่รู้เรื่องนี้นะ
ผมโน้มน้าวพวกเขา ผมพูดว่า "เราจะดำลงไปที่ซากเรือ ลงไปถ่ายซากเรือจริงๆ
เราจะใช้มันเป็นส่วนเปิดตัวของหนัง
มันสำคัญมาก มันจะเป็นสิ่งที่ช่วยทำการตลาดให้เรา"
แล้วผมก็โน้มน้าวให้พวกเขา ให้เงินสำหรับการดำน้ำสำรวจจนได้
มันอาจฟังดูบ้าๆ แต่นี่ก็เกี่ยวกับเรื่องที่ผมบอก คือจินตนาการเป็นสิ่งที่สร้างความเป็นจริงทั้งหลาย
เพราะสิ่งที่เราสร้างขึ้นคือ ความเป็นจริง หกเดือนหลังจากนั้น ผมอยู่ในเรือดำน้ำรัสเซีย ลึกลงไปสองไมล์ครึ่ง ใต้มหาสมุทรแอตแลนติกตอนเหนือ มองดูซากเรือไททานิคจริงๆ ผ่านช่องส่อง
ไม่ใช่ในหนัง ไม่ใช่ภาพ HD แต่เป็นการมองของจริง
นั่นแหละที่ทำให้ผมตะลึง
มันต้องใช้การเตรียมการมากมาย เราต้องสร้างกล้องขึ้นมา สร้างตัวให้แสงไฟ แล้วก็อีกหลายอย่าง
แต่มันทำให้ผมรู้สึกว่า การดำน้ำ ดำน้ำลึกๆ เหล่านี้ ก็เหมือนกับการเดินทางออกไปสำรวจอวกาศ
เพราะอย่างที่บอก ทุกเรื่องที่เกี่ยวกับเรื่องนี้ เป็นเรื่องทางเทคนิคล้วนๆ ต้องใช้การเตรียมการอย่างมหาศาล
คุณเอาตัวลงไปอยู่ในแคบซูล ดำลงไปในที่มืดๆ ซึ่งเป็นสิ่งแวดล้อมที่ไม่เคยมีใครเดินทางไปมาก่อน และเป็นที่ๆ ไม่มีใครมาช่วยเหลืออะไรคุณได้ ถ้าคุณกลับออกมาเองไม่ได้
ตอนนั้นผมคิดว่า "ว้าว มันเหมือนกับว่า ผมกำลังอยู่ในนวนิยายวิทยาศาสตร์ซักเรื่องเลย
มันเยี่ยมมากๆเลยนะ"
ก็อย่างว่า ผมหลงไหลกับเรื่องดำน้ำลึกเอามากๆ
และแน่นอนว่า ความอยากรู้อยากเห็น ซึ่งเป็นแรงผลักดันทางวิทยาศาสตร์ เป็นทุกๆอย่าง มันคือการผจญภัย เป็นความสงสัยใคร่รู้ เป็นจินตนาการ
และมันเป็นประสบการณ์ที่ ฮอลลีวู้ดไม่สามารถให้ผมได้
เพราะอะไรรู้ไหม ผมอาจจะจินตนาการ สร้างสิ่งมีชีวิตแบบหนึ่งขึ้นมา แล้วเราก็สามารถใช้วิชวลเอฟเฟ็กต์ สร้างมันขึ้นมาได้ แต่ผมไม่สามารถที่จะจินตนาการสิ่งที่ผมเห็น จากหน้าต่างบานนั้นได้
แบบเดียวกับที่เราเห็น จากทำการสำรวจครั้งถัดๆมา ผมได้เห็นสิ่งมีชีวิตที่อยู่ในกระแสน้ำลึก และเป็นอะไรที่ผมไม่เคยเห็นมาก่อนในชีวิต บางตัวเป็นสิ่งมีชีวิตที่ไม่เคยมีใครเคยเห็นมาก่อน และยังไม่เคยมีการบันทึกทางวิทยาศาสตร์ ตอนนั้นเราได้มองเห็นมัน แล้วก็ได้สร้างจินตนาการ
เพราะอย่างนี้ ผมเลยหลงไหลเรื่องนี้อย่างมาก ผมต้องทำการสำรวจเพิ่ม
จากนั้นผมก็ตัดสินใจ
หลังจากที่ประสบความสำเร็จกับ "ไททานิค" ผมก็ว่า "โอเคนะ ผมขอหยุดทำงาน ในฐานะผู้กำกับหนังฮอลลีวู้ด ชั่วคราว ผมจะไปเป็นนักสำรวจซักพัก"
หลังจากนั้น เราก็เริ่มวางแผน การสำรวจ
เรากลับไปที่ ร่องน้ำลึกในทะเลบิสมาร์ก และสำรวจมันด้วยยานที่บังคับด้วยหุ่นยนต์
เรากลับไปที่ซากเรือไททานิค
แล้วใช้หุ่นตัวเล็กๆ ที่พวกเราสร้างขึ้น ต่อด้วยสายไฟเบอร์ออปติก
ความคิดของเราก็คือ เราอยากเข้าไปถ่ายข้างใน ไปสำรวจภายในเรือ ซึ่งเป็นสิ่งที่ไม่เคยมีใครทำมาก่อน
ไม่เคยมีใครเข้าไปดูในซากเรือ พวกเขาไม่มีหนทางจะเข้าไปดูได้ เราเลยสร้างเทคโนโลยีเพื่อทำสิ่งนั้น
ทีนี้ ผมก็ได้อยู่บนดาดฟ้า ของเรือไททานิก โดยนั่งอยู่ในเรือดำน้ำ มองออกไปยังแผ่นพื้นที่ดูเป็นแบบนี้ ซึ่งเป็นส่วนที่ผมทราบมาว่า ตรงนั้น เป็นที่ๆวงดนตรีเคยเล่นอยู่
และผมก็บังคับหุ่นยนต์เคลื่อนที่ตัวเล็กๆ ไปตามทางเดินในเรือ
เวลาที่ผมใช้คำว่า "ผมกำลังขับเคลื่อนมัน" ผมหมายถึงว่าตัวผมไปอยู่ในหุ่นยนต์นั้น
มันรู้สึกเหมือนว่าผมได้ไปยืนอยู่ตรงนั้น ภายในซากเรือไททานิค
และมันก็เป็นประสบการณ์ที่เหนือจริงอยู่เล็กน้อย เพราะมันเหมือนผมได้เจอเหตุการณ์เดียวกัน ซ้ำกับสิ่งที่ผมเคยประสบมาแล้ว เพราะ ผมรู้ล่วงหน้า ก่อนที่จะหักเลี้ยว ว่าผมจะได้มองเห็นโคมไฟที่ตรงนั้น ก่อนที่หุ่นยนต์จะฉายภาพให้เราดู เพราะผมได้เดินไปมาในฉาก เป็นเวลาหลายเดือน ตอนที่เรากำลังทำหนังเรื่องนี้
และฉากเหล่านั้่นก็เป็นแบบจำลองเสมือนจริง ของแผนผังการตกแต่งภายในเรือ
ดังนั้น มันจึงเป็นประสบการณ์ที่เหลือเชื่อมาก
และมันก็ทำให้ผมได้ตระหนักว่า จริงๆแล้ว ประสบการณ์ทางภาพ ของเรา ที่คุณได้มองเห็นผ่าน หุ่นยนต์แทนตัวเราเหล่านั้น มันเหมือนกับว่า ความรู้สึกตัวของคุณ ถูกใส่เข้าไปในตัวอุปกรณ์นั้น กลายเป็น การมีตัวตนอยู่ในอีกรูปแบบหนึ่ง
มันเป็นอะไรที่ ล้ำลึกมากนะ
ผมว่ามันทำให้ผมพอจะเห็นภาพของอนาคต ว่าอะไรจะเกิดขึ้น ในอีกหลายสิบปีข้างหน้า ถ้าเราเริ่มมีร่างหุ่นยนต์ ไม่ว่าจะเพื่อการสำรวจ หรือเพื่อจุดประสงค์อื่นๆ อาจจะเป็นรูปแบบหนึ่งในหลายๆรูปแบบ ของอนาคตในยุคที่่มนุษย์สาบสูญไปแล้ว ที่ผมพอจะจินตนาการได้ ในฐานะแฟนนวนิยาย แนววิทยาศาสตร์
เพราะว่า จากการทำการสำรวจเหล่านี้ ผมเริ่มจะเห็นถึงคุณค่าของสิ่งที่อยู่ลึกลงไป ในส่วนลึกที่สุดของมหาสมุทรเหล่านั้น เพราะที่นั่นเต็มไปด้วย สัตว์แปลกๆ มากมาย อาจเรียกได้ว่า พวกมันคือสัตว์ประหลาดต่างดาว ที่เรามีอยู่บนโลก
พวกมันอาศัยอยู่ในสิ่งแวดล้อม ที่เกิดจากการสังเคราะห์ทางเคมี
พวกมันไม่สามารถมีชีวิตอยู่ได้ในที่ที่มีแสงอาทิตย์ พวกมันไม่ได้อยู่ในระบบนิเวศน์ แบบเดียวกับที่พวกเราอยู่
ดังนั้น เมื่อคุณได้เห็นสัตว์เหล่านี้ ที่อาศัยอยู่ที่อุณหภูมิ 500 องศาเซลเซียส ในน้ำพุร้อนใต้ทะเล
คุณคงคิดว่า มันไม่น่าจะมีสิ่งมีชีวิตอาศัยอยู่ได้
แต่ในขณะเดียวกัน ผมก็ตื่นเต้นกับ วิทยาศาสตร์ด้านอวกาศเช่นกัน อย่างที่บอก ตอนเด็กๆ ผมอ่านนวนิยายวิทยาศาสตร์
สุดท้าย ผมก็เข้าไปมีส่วนเกี่ยวข้อง กับกลุ่มคนที่ศึกษาเรื่องอวกาศ ผมไปร่วมงานกับ องค์การนาซ่า นั่งเป็นหนึ่งในคณะที่ปรึกษา ให้องค์การนาซ่า วางแผนการเดินทางสำรวจอวกาศ จริงๆ เดินทางไปรัสเซีย ไปเข้าร่วมโครงการเตรียม นักบินอวกาศ อบรมขั้นตอนเบื้องต้นเรื่องชีวศาสตร์การแพทย์ และอะไรอื่นๆ อีกมากมาย เพื่อที่จะได้เดินทางไปยังสถานีอวกาศด้วยตัวเองจริงๆ ด้วยระบบกล้องสามมิติ
ทั้งหมดนี่เป็นเรื่องที่น่าตื่นตาตื่นใจมาก
แต่สุดท้าย สิ่งที่ผมทำก็คือ การนำเอานักวิทยาศาสตร์อวกาศ ลงไปใต้ท้องทะเลลึก
ผมพาพวกเขาลงไป เพื่อให้พวกเขาได้มีประสบการณ์ ทั้งนักชีววิทยาในอวกาศ และนักวิทยาศาสตร์ด้านหมู่ดาว ผู้คนทั้งหลายที่หลงไหลในสภาพแวดล้อมที่สุดขั้ว ผมพาพวกเขาลงไปที่ร่องน้ำลึก และให้พวกเขาได้เห็น ได้เก็บตัวอย่าง ได้ทดลองอุปกรณ์ต่างๆ
นั่นแหละ สิ่งที่เกิดขึ้นจากการทำภาพยนตร์สารคดี ที่จริงเรากำลังทำงานวิทยาศาสตร์ และกำลังทำการทดลองวิทยาศาสตร์ด้านอวกาศ
ในที่สุดผมก็ได้พาความสนใจทั้งสองด้าน มาพบกันได้สำเร็จ ทั้งเรื่องที่ผมเป็นแฟนตัวยง ของนวนิยายวิทยาศาสตร์ ตั้งแต่สมัยที่ยังเด็ก นำมาสู่การทำเรื่องเหล่านี้จริงๆ
และคุณรู้ไหม ระหว่างการเดินทางของผมทั้งหมด ในการเดินทางค้นหานี้ ผมได้เรียนรู้อะไรหลายอย่าง
ผมเรียนรู้เกี่ยวกับวิทยาศาสตร์มากมาย แต่นอกจากนั้นผมยังได้เรียนรู้ เกี่ยวกับเรื่องภาวะความเป็นผู้นำ
คุณอาจจะคิดว่า การเป็นผู้กำกับ ก็ต้องเป็นผู้นำอยู่แล้ว ในฐานะกัปตันเรืออะไรอย่างนั้น
แต่ผมไม่ได้เรียนรู้เรื่องความเป็นผู้นำ จนกระทั่งผมมาทำการสำรวจเหล่านี้
เพราะในการสำรวจ ในช่วงหนึ่งผมต้องบอกทุกคนว่า "เรามาทำอะไรกันอยู่ที่นี่"
ทำไมผมถึงมาทำสิ่งเหล่านี้ ผมจะได้อะไรกลับไป
เราไม่ได้ทำเงินจากรายการทั้งหมดนี้
เราคุ้มทุนแค่นิดเดียว แล้วก็ไม่ได้มีชื่อเสียงอะไร
คนส่วนใหญ่มักจะคิดว่า ผมหายไป ระหว่างการทำหนัง "ไททานิค" กับ "อวตาร" คิดว่าผมไปนั่งทำเล็บ หรืออยู่ที่ไหนซักที่ ตากอากาศตามชายทะเล
แต่ผมไปทำหนัง ทำภาพยนตร์สารคดี ที่ทำขึ้นสำหรับผู้ชมกลุ่มน้อย
ไม่ได้ทำเพื่อชื่อเสียง เงินทอง แล้วผมกำลังทำอะไรอยู่ล่ะ
ผมทำงานเพื่องานนั้นๆ เพื่อความท้าทาย และท้องทะเล ก็เป็นสภาพแวดล้อม ที่ท้าทายที่สุดแห่งหนึ่ง ผมทำเพื่อความตื่นเต้น ที่เกิดจากการค้นพบ เพื่อค้นหาความเชื่อมโยงที่น่าแปลกประหลาด ที่มักจะเกิดขึ้น เมื่อคนกลุ่มเล็กๆ รวมตัวกันเป็นทีมงานที่สนิทสนม
เพราะเราทำงานเหล่านี้ กับทีมงานเพียง 10 ถึง 12 คน บางครั้งร่วมงานกันเป็นเวลาหลายปี บางครั้งออกทะเลด้วยกันทีละสองสามเดือน
และในความผูกพันเหล่านั้น คุณได้ค้นพบว่า สิ่งที่สำคัญที่สุด คือความเคารพ ที่คุณมีให้กับพวกเขา และมันเป็นสิ่งเดียวกัน ที่เขาจะมอบคืนให้คุณ เมื่อคุณทำงานได้สำเร็จ มันเป็นสิ่งที่คุณไม่สามารถอธิบายให้คนอื่นเข้าใจได้
เมื่อคุณกลับมาที่ฝั่ง แล้วคุณพูดว่า "เราต้องทำอย่างนี้กับสายไฟเบอร์ออฟติก กับเครื่องแปลงความถี่ เรื่องนั้นเรื่องนี้มากมาย ที่เกี่ยวกับเทคโนโลยี และความยากลำบากต่างๆ ที่เกี่ยวกับศักยภาพอันจำกัดของมนุษย์ เมื่อเราต้องทำงานในทะเล" คุณไม่สามารถอธิบายเรื่องนี้ให้คนอื่นๆ ฟังได้ มันเป็นสิ่งเดียวกันกับที่ พวกตำรวจอาจมี หรือผู้คนที่เคยร่วมรบกันมา เคยผ่านประสบการณ์มาด้วยกัน และพวกเขาเข้าใจ แต่ไม่สามารถอธิบายมันได้
มันสร้างความผูกพัน สร้างความเคารพซึ่งกันและกัน
ดังนั้น ในตอนที่ผมกลับมาทำหนังเรื่องต่อมาของผม ซึ่งก็คือเรื่อง "อวตาร" ผมพยายามใช้หลักการของความเป็นผู้นำในแบบเดียวกัน ซึ่งเกิดจากการที่คุณเคารพในทีมงานของคุณ แล้วทำให้พวกเขาเคารพคุณเช่นกัน
การทำอย่างนี้ได้ ทำให้เกิดการเปลี่ยนแปลงในหลายๆด้าน
เพราะงานของเราก็เหมือนกัน คือเราเป็นทีมเล็กๆ ที่กำลังผจญกับดินแดน ที่ไม่เคยมีใครรู้จักมาก่อน การทำหนังเรื่อง "อวตาร" ทำให้ได้เทคโนโลยีใหม่ ที่ไม่เคยมีมาก่อน
มันน่าตื่นเต้นอย่างมาก
และท้าทายเราอย่างมาก
และเมื่อเรากลายเป็นครอบครัวเดียวกันแล้ว ตลอดช่วงระยะเวลาสี่ปีครึ่งนั้น
มันเปลี่ยนแปลงวิธีการสร้างภาพยนตร์ ของผมไปอย่างสิ้นเชิง
ดังนั้น เวลาที่มีคนมาติชมเรื่องต่างๆ "คุณรู้ไหม คุณเอาลักษณะของสิ่งทีชีวิตในทะเล ไปไว้บนดาวที่ชื่อแพนดอร่า"
สำหรับผมแล้ว มันเป็นเรื่องธรรมดาสามัญ เกี่ยวกับการทำธุรกิจ กระบวนการเหล่านี้ต่างหาก ที่ถูกเปลี่ยนแปลง
แล้วอะไรล่ะ ที่เราสังเคราะห์ได้จากเรื่องราวทั้งหมดนี้
ผมหมายถึง เราได้เรียนรู้อะไร?
ผมว่า อย่างแรกคือ ความสงสัยใคร่รู้
เป็นแรงผลักดันที่ดีที่สุดที่คุณมี
จินตนาการ เป็นแรง ที่ทำให้คุณสามารถนำความคิดของคุณ ออกมาแสดงให้เป็นจริงได้
และความเคารพที่คุณมีให้กับทีมงาน เป็นสิ่งที่สำคัญมากยิ่งกว่า รางวัลเกรียติยศใดๆ ในโลก
ผมได้พบนักสร้างหนังรุ่นใหม่ ที่เดินมาหาผมแล้วบอกว่า "แนะนำผมเรื่องการทำหนังหน่อย"
ผมมักจะบอกว่า "อย่าสร้างข้อจำกัดให้ตัวเอง
คนอื่นๆ จะเป็นคนสร้างข้อจำกัดให้คุณ แต่คุณต้องไม่สร้างข้อจำกัดให้ตัวเอง อย่าคัดค้านความคิดของตัวเอง ลองเสี่ยงดู"
ที่นาซ่า พวกเขามีประโยคหนึ่งที่พวกเขาชอบใช้ "การผิดพลาด ไม่ใช่ทางเลือก"
แต่การผิดพลาดต้องเป็นทางออกหนึ่ง ในด้านศิลปะและการสำรวจ เพราะเราทำด้วยความเขื่อ
และไม่มีการผจญภัยครั้งไหน ที่ต้องใช้นวัตกรรมใหม่ๆ แต่ทำได้โดยไม่มีความเสี่ยงเลย
คุณต้องพร้อมที่จะเผชิญความเสี่ยงเหล่านั้น
นั่นแหละสิ่งที่ผมจะบอกกับพวกคุณ ไม่ว่าพวกคุณจะทำอะไร หรือกำลังทำอะไรอยู่ ความล้มเหลวเป็นหนึ่งในทางเลือกของเรา และความกลัวเป็นสิ่งที่เราต้องเผชิญ ขอบคุณครับ
ในชีวิตของผมน่ะ รู้จักกับปลามามากมาย
ผมเคยรักอยู่แค่สองตัว
นี่ตัวแรก เหมือนชู้รักร้อนแรงมากกว่า
มันเป็นปลาที่สวย มีรสชาติ ผิวพรรณดี และเนื้อเยอะ เป็นอาหารที่ขายดีที่สุดบนเมนู
ปลาอะไรน่ารักจัง
ไม่ใช่แค่นั้น มันยังโตมาจากฟาร์มมาตรฐานสูงสุด ด้านความยั่งยืน
ดังนั้น คุณจึงรู้สึกดีเวลาที่ค้าขายมัน
ผมคบกับรูปงามตัวนี้ หลายเดือน
วันหนึ่ง หัวหน้าบริษัทโทรมา ถามว่าผมจะเป็นตัวแทนไปพูดที่งาน เกี่ยวกับการทำฟาร์มที่ยั่งยืนของบริษัทได้ไหม
"แน่นอนครับ" ผมบอก
นี่คือบริษัทที่พยายามแก้ปัญหา ที่พ่อครัวไม่เคยคิดถึง ทำอย่างไรจึงจะรักษาปลาไว้บนเมนูได้
ตลอดเวลา 50 ปีที่ผ่านมา พวกเราจับปลาในทะเล เช่นเดียวกับการถางป่าจนโล่ง
ยากที่จะพูดถึงความเสียหายให้เกินจริง
ร้อยละ 90 ของปลาขนาดใหญ่ ปลาที่เรารัก ทูน่า ฮาลิบัต แซล์มมอน กระโทงแทงดาบ ระบบพังทลายไปแล้ว
แทบจะไม่มีอะไรเหลือ
ดังนั้น ไม่ว่ายังไงก็ตาม การเพาะเลี้ยงสัตว์น้ำอย่างการเพาะเลี้ยงปลา จึงเป็นส่วนหนึ่งของอนาคตของเรา
มีข้อโต้แย้งหลายอย่าง ฟาร์มปลาสร้างมลพิษ ซึ่งจริงสำหรับฟาร์มส่วนใหญ่ และไม่มีประสิทธิภาพ ลองดูทูน่า จุดบกพร่องสำคัญ
คืออัตราการแลกเนื้อ 15 ต่อ 1
ซึ่งหมายความว่า ต้องใช้ปลาตามธรรมชาติ 15 ปอนด์ เพื่อเลี้ยงทูน่าฟาร์มให้ได้เนื้อ 1 ปอนด์
ไม่ค่อยยั่งยืนเท่าไหร่
ไม่ค่อยอร่อยเท่าไหร่ด้วย
แล้วในที่สุด นี่คือบริษัทที่พยายามทำอย่างถูกวิธี
ผมก็อยากสนับสนุนเขา
วันก่อนวันงาน ผมโทรหาหัวหน้าฝ่ายประชาสัมพันธ์ของบริษัท
เรียกเขาว่าดอนแล้วกัน
"ดอน" ผมว่า "ผมอยากจะเช็คหน่อย พวกคุณมีชื่อเสียง เรื่องการทำฟาร์มปลาที่ไกลจากฝั่ง ไม่ก่อมลพิษ"
"ถูกต้อง" เขาตอบ "เราอยู่ไกลฝั่งมาก ของเสียจากปลาของเราถูกกระจายออกไป จนเจือจาง"
แล้วเขาก็พูดต่อว่า "ฟาร์มเราน่ะ เหมือนเป็นโลกของตัวเอง
อัตราการแลกเนื้อน่ะเหรอ 2.5 ต่อ 1" เขาบอก
"ดีที่สุดในวงการธุรกิจนี้"
2.5 ต่อ 1 เยี่ยม
"2.5 ต่อ 1 อะไร คุณเลี้ยงปลาด้วยอะไร"
"โปรตีนยั่งยืน" เขาตอบ
"เยี่ยมมาก" ผมบอก แล้ววางหูโทรศัพท์
คืนนั้น ผมนอนคิดบนเตียง โปรตีนยั่งยืนนี่มันอะไรวะ
วันรุ่งขึ้น ก่อนงานจะเริ่ม ผมเลยโทรหาดอน
"ดอน ยกตัวอย่างโปรตีนยั่งยืนให้ผมฟังหน่อย"
เขาตอบว่าเขาไม่รู้ เขาจะไปหาคำตอบมาให้
ผมก็เลยโทรหาคนในบริษัทอีกสองสามคน ไม่มีใครตอบคำถามผมตรงๆได้ ในที่สุด ผมได้คุยโทรศัพท์ กับหัวหน้านักชีววิทยา
เรียกเขาว่าดอนด้วยแล้วกัน
"ดอน" ผมพูด "ยกตัวอย่างโปรตีนยั่งยืนให้ผมฟังหน่อย"
เขากล่าวถึงสาหร่าย และอาหารปลาสำเร็จรูป แล้วเขาก็เอ่ยถึงไก่เม็ด
ผมไม่เข้าใจ "ไก่เม็ดเหรอ"
เขาตอบ "ใช่ ขน หนัง กระดูกป่น, เศษต่างๆ, ทำให้แห้ง แล้วผ่านกระบวนการทำให้เป็นอาหาร"
ผมว่า "ร้อยละเท่าไหร่ของอาหารปลา เป็นอาหารที่ทำมาจากไก่"
ผมคิดในใจว่า คงประมาณร้อยละสอง
"ก็ประมาณร้อยละ 30" เขาตอบ
ผมเลยบอกว่า "ดอน การเลี้ยงปลาด้วยเนื้อไก่เนี่ย มันยั่งยืนตรงไหน"
เขาเงียบไปนาน ในที่สุด เขาก็ตอบว่า "โลกนี้มีไก่มากเกินไป"
ผมเลิกรักปลาตัวนี้ไปเลย
เปล่า ไม่ใช่เพราะผมเป็นพวกถือทิฐิมานะ หรือเป็นผู้รู้ดีที่สุดด้านอาหาร
ซึ่งจริงๆก็ใช่
เปล่า ผมเลิกรักปลาตัวนี้ เพราะผมสาบานเลย หลังจากที่คุยโทรศัพท์วันนั้น ปลารสชาติเหมือนเนื้อไก่
กับปลาตัวที่สอง เป็นเรื่องรักอีกแบบนึง
รักโรแมนติก ยิ่งได้รู้จักปลาของคุณมากขึ้นเท่าไหร่ ยิ่งรักมากขึ้นเท่านั้น
ผมได้ลิ้มรสครั้งแรกที่ร้านอาหาร ทางตอนใต้ของสเปน
เพื่อนนักข่าวของผม พูดถึงปลาตัวนี้ให้ฟังมานาน
เหมือนเธอชักนำให้เราพบกัน
พอมันมาเสิร์ฟที่โต๊ะ เนื้อขาว แทบจะวาวแววที่เดียว
เชฟทำสุกเกินไป
ประมาณสองรอบ
แต่ไม่น่าเชื่อ มันอร่อยมาก
ใครทำให้ปลาอร่อยได้ ทั้งๆที่มันสุกเกินไป
ผมน่ะไม่มีทาง แต่ชายคนนี้ทำได้
เรียกเขาว่ามิเกลแล้วกัน จริงๆเขาก็ชื่อมิเกลนั่นแหละ
เปล่า เขาไม่ได้ทำอาหารจานนั้น เขาไม่ใช่เชฟ อย่างน้อยก็ไม่ใช่แบบที่คุณกับผมคุ้นเคย
เขาเป็นนักชีววิทยา ที่เวต้า ลา ปาลม่า
เป็นฟาร์มปลาทางตะวันตกเฉียงใต้ของสเปน
ตอนปลายของแม่น้ำกวาดาลคาเวียร์
จวบจนถึงช่วงคริสต์ทศวรรษ1980 ฟาร์มนี้เป็นของชาวอาร์เจนติน่า
พวกเขาใช้เลี้ยงโคเนื้อ บนที่ดินซึ่งเป็นที่ลุ่มน้ำ
โดยการระบายน้ำจากผืนแผ่นดิน
ใช้ระบบคูคลองที่ซับซ้อน ขับน้ำจากแผ่นดินสู่แม่น้ำ
แต่พวกเขาไม่ประสบความสำเร็จ ในเชิงเศรษฐกิจ
ส่วนทางนิเวศวิทยา มันเป็นหายนะ
ระบบนั้นฆ่านกไปร้อยละ 90 ซึ่งในพื้นที่นั้น ถือว่าเป็นจำนวนมาก
ดังนั้น ในปี 1982 บริษัทสเปนที่ให้ความสำคัญต่อสิ่งแวดล้อม จึงซื้อที่ดินไป
พวกเขาทำอะไรงั้นเหรอ
เขาเปลี่ยนทางเดินของน้ำ
อย่างกับการกดสวิตช์
จากการระบายน้ำออกจากผืนดิน เป็นการดึงน้ำกลับเข้ามาแทน
พวกเขาปล่อยน้ำเข้าในคูคลอง
ได้เป็นฟาร์มปลาขนาด 27,000 เอเคอร์ ปลาบาสส์ ปลากระบอก กุ้ง ปลาไหล ในกระบวนการนั้น มิเกลกับบริษัทนี้ ชุบชีวิตระบบนิเวศขึ้นมาใหม่
มันเหลือเชื่อมาก
ไม่เคยมีอะไรแบบนี้มาก่อน
หากคุณมองไปที่ขอบฟ้า ซึ่งดูไกลเป็นล้านไมล์ ที่เห็นคือคลองที่มีน้ำเต็ม กับที่ลุ่มน้ำอันอุดมสมบูรณ์
ผมได้ไปที่นั่นกับมิเกลเมื่อไม่นานนี้
เขาเป็นผู้ชายมหัศจรรย์ สามส่วนเป็นชาร์ลส์ ดาร์วิน หนึ่งส่วนเป็นคร็อคโคไดล์ ดันดี
พวกผมก็อยู่ที่นั่น ออกแรงเดินลุยที่ลุ่มน้ำกัน ผมหอบ เหงื่อท่วมตัว โคลนเปื้อนขึ้นมาถึงเข่า ส่วนมิเกลบรรยายเรื่องชีววิทยาได้หน้าตาเฉย
ตรงนั้น มีเหยี่ยวขาวหายาก
แล้วเขาก็พูดถึงแร่ธาตุที่จำเป็นสำหรับแพลงก์ตอนพืช
ทางนี้ มีลักษณะการรวมกลุ่ม ที่คล้ายกับยีราฟแทนซาเนีย
ปรากฏว่า มิเกลใช้เวลาส่วนใหญ่ของการทำงาน ที่อุทยานแห่งชาติมิคูมิ  ในอัฟริกา
ผมถามว่าทำไมเขาถึงกลายเป็น ผู้เชี่ยวชาญด้านปลา
เขาบอก "ปลาเหรอ ผมไม่เคยรู้อะไรเรื่องปลาเลยหรอก
ผมเป็นผู้เชี่ยวชาญด้านความสัมพันธ์"
หลังจากนั้น เขาก็พูดต่อถึงเรื่อง นกหายาก และสาหร่าย แล้วก็พืชน้ำแปลกๆ
อย่าเข้าใจผมผิด มันน่าสนใจมากเลย สังคมทางชีววิทยา อันปลั๊ก อะไรแบบนั้น
เยี่ยมมาก แต่ผมกำลังมีความรัก
เอาแต่เคลิบเคลิ้มถึง เนื้อปลาที่สุกเกินไปจากเมื่อคืนก่อน
ผมเลยขัดจังหวะเขา แล้วบอกว่า "มิเกล อะไรทำให้ปลาของคุณอร่อยนัก"
เขาชี้ไปที่สาหร่าย
"เออๆ ผมรู้ สาหร่าย แพลงก์ตอนพืช ความสัมพันธ์ มันเป็นสิ่งมหัศจรรย์
แต่ปลาของคุณกินอะไร
อัตราการแลกเนื้อเท่าไหร่"
เขาก็ตอบผมว่า ระบบนี้มีความอุดมสมบูรณ์มาก จนปลาของเขากินเหมือนกับที่ปลาตามธรรมชาติกิน
ชีวมวลจากพืช แพลงก์ตอนพืช แพลงก์ตอนสัตว์ นั่นแหละที่ปลากิน
ระบบนี้สมบูรณ์มาก จนมันสามารถรักษาสภาพของมันเองได้
ไม่ต้องให้อาหาร
คุณเคยได้ยินเรื่องฟาร์มที่ไม่ต้องให้อาหารสัตว์มั้ย
เย็นวันนั้น ผมนั่งรถรอบที่ดินกับมิเกล ผมถามเขาว่า "สำหรับที่ที่ดูเป็นธรรมชาติ ไม่เหมือนกับฟาร์มอื่นๆที่ผมเคยเห็น คุณวัดความสำเร็จยังไง"
ตอนนั้นเอง มันเหมือนกับ มีผู้กำกับหนังมาสั่งเปลี่ยนฉาก
พวกผมเลี้ยวโค้ง มาพบกับภาพที่น่าอัศจรรย์ใจ นกฟลามิงโก้สีชมพูเป็นพันๆตัว ดูเหมือนพรมสีชมพูที่ทอดยาวจนสุดสายตา
"นี่คือความสำเร็จ" เขาตอบ
"ดูที่พุงสิ สีชมพู
พวกมันกำลังกินเลี้ยงกัน"
กินเลี้ยงเหรอ ผมงงไปหมด
"มิเกล พวกมันกำลังกินปลาของคุณไม่ใช่เหรอ"
"ใช่" เขาตอบ
"พวกเราเสียปลากับไข่ปลาร้อยละ 20 เป็นอาหารนก
ปีที่แล้วเนี่ย มีนกมาที่นี่ 600,000 ตัว มากกว่า 250 สายพันธุ์
วันนี้ ที่ดินผืนนี้ เป็นที่ลี้ภัยนกของเอกชนที่ใหญ่ที่สุด และมีความสำคัญมากที่สุดแห่งหนึ่งของยุโรป
ผมบอกว่า "มิเกล การมีประชากรนกที่เติบโตดี ไม่ใช่สิ่งสุดท้ายที่คุณต้องการในฟาร์มเลี้ยงปลาเหรอ"
เขาส่ายหน้า ไม่เลย
"พวกเรา ทำฟาร์มแบบครอบคลุม ไม่ใช่แบบเข้มข้น
ที่นี่เป็นระบบนิเวศ
นกฟลามิงโก้กินกุ้ง
กุ้งกินแพลงก์ตอนพืช
ดังนั้น ยิ่งนกมีพุงสีชมพูมากขึ้นเท่าไหร่ ระบบของเราก็ดียิ่งขึ้นเท่านั้น"
เอาล่ะ ทบทวนกันหน่อย ฟาร์มที่ไม่ต้องให้อาหารสัตว์ และฟาร์มที่วัดความสำเร็จ ด้วยสุขภาพของผู้ล่า
ฟาร์มปลาที่เป็นที่ลี้ภัยนกด้วย
แล้วอีกอย่าง นกฟลามิงโก้พวกนั้น ไม่ควรจะอยู่ในบริเวณนั้นตั้งแต่แรกแล้ว
พวกมันทำรังอยู่ในเมือง ที่ห่างออกไป 150 ไมล์ เพราะดินในแถบนั้น เหมาะสำหรับการทำรังมากกว่า
ทุกเช้า พวกมันบิน 150 ไมล์มาที่ฟาร์ม
แล้วทุกคืน พวกมันก็บิน 150 ไมล์กลับบ้าน
พวกมันทำอย่างนั้นได้เพราะ มันตามเส้นประสีขาว ของทางหลวง A92
ผมไม่ได้ล้อเล่น
ผมคิดถึงหนังสารคดีเกี่ยวกับการเดินทางของนกเพนกวิน ผมเลยหันไปถาม
"มิเกล พวกมันบินมา 150 ไมล์ถึงฟาร์ม แล้วก็บินกลับอีก 150 ไมล์ตอนกลางคืน
เพื่อลูกของพวกมันใช่มั้ย"
เขาจ้องหน้าผมอย่างกับว่าผมเพิ่งอ้างอิงเพลงของวิตนีย์ ฮูสตัน
เขาบอก "เปล่า เพราะอาหารที่นี่ดีกว่า"
ผมลืมเล่าถึงหนังปลาของปลาที่ผมรัก ซึ่งอร่อย แม้แต่คนไม่ชอบหนังปลาอย่างผม ไม่ชอบแบบเกรียม ไม่ชอบแบบกรอบ
มันมีรสรุนแรงที่เหมือนน้ำมันดินข้นๆ
ผมแทบไม่ใช้หนังปลาทำอาหารเลย
แต่เมื่อผมลองชิมมัน ที่ร้านอาหารทางตอนใต้ของสเปน รสชาติต่างจากหนังปลา
รสหวานและสะอาด เหมือนว่าได้ลิ้มรสมหาสมุทร
ผมเล่าให้มิเกลฟัง เขาพยักหน้า
เขาบอกว่า "หนังทำหน้าที่เหมือนฟองน้ำ
เป็นด่านสุดท้ายก่อนสิ่งต่างๆจะเข้าสู่ร่างกาย
ผ่านการวิวัฒนาการเพื่อดูดซับสารแปลกปลอม"
แล้วเขาเสริมอีกว่า "แต่น้ำของเราไม่มีสารแปลกปลอม"
คิดดู ฟาร์มที่ไม่ต้องให้อาหารสัตว์ ฟาร์มที่วัดความสำเร็จ ด้วยความสำเร็จของผู้ล่า
แล้วต่อมา ผมถึงนึกได้ ฟาร์มที่ไม่มีสารแปลกปลอม เป็นการประเมินค่าต่ำไป เพราะน้ำที่ไหลเข้าสู่ฟาร์มนั้น มาจากแม่น้ำกวาดาลคาเวียร์
เป็นแม่น้ำเหมือนกับแม่น้ำอื่นๆสมัยนี้ มีสิ่งแปลกปลอมมากมาย สารเคมีปนเปื้อน ยาฆ่าแมลง
และเมื่อน้ำไหลผ่านระบบของฟาร์ม ออกสู่แม่น้ำ น้ำสะอาดกว่าตอนเข้าสู่ระบบ
ระบบสมบูรณ์แบบมาก มันกรองของเสียออกจากน้ำ
นี่คือ ฟาร์มที่ไม่ต้องให้อาหารสัตว์ ไม่ใช่แค่เป็นฟาร์มที่วัดความสำเร็จ ด้วยสุขภาพของผู้ล่า แต่ยังเป็นโรงงานบำบัดน้ำเสีย ไม่ใช่เพียงเพื่อปลาพวกนั้น แต่เพื่อคุณและผมด้วย
เมื่อน้ำไหลออกจากระบบ มันไหลไปสู่มหาสมุทรแอตเลนติก
เหมือนน้ำหยดเดียวในมหาสมุทร ผมรู้ แต่ผมก็พอใจ คุณก็ควรจะพอใจด้วย เพราะนิยายรักเรื่องนี้ ทั้งโรแมนติก ทั้งเป็นคติพจน์
คุณอาจจะเรียกว่าเป็นสูตร สำหรับอาหารที่ดีในอนาคตก็ได้ ไม่ว่าเราจะพูดถึงปลาบาสส์หรือโคเนื้อ
สิ่งที่พวกเราต้องการตอนนี้ คือนวัตกรรมการเกษตรแบบใหม่ ที่ทำให้อาหารรสชาติอร่อย
แต่สำหรับคนจำนวนมาก มันเป็นการเปลี่ยนแปลงที่รุนแรงเกินไป
พวกเราไม่ชอบยึดถือความจริง เราคนบ้าอาหาร พวกเราเป็นนักรัก
พวกเรารักตลาดนัดเกษตรกร พวกเรารักฟาร์มแบบครอบครัวเล็กๆ เราพูดถึงอาหารท้องถิ่น เรากินอาหารเกษตรอินทรีย์
และเมื่อคุณเสนอความคิด ที่จะประกันอนาคตอาหารที่ดีแบบนี้ จะมีใครซักคนที่ยืนขึ้น แล้วพูดว่า "คุณครับ ผมรักนกฟลามิงโกสีชมพูนะ แต่คุณจะผลิตอาหารให้คนทั้งโลกได้ยังไง"
จะผลิตอาหารให้คนทั้งโลกได้ยังไง
ขอผมพูดตรงๆนะ
ผมไม่ชอบคำถามนี้เลย
ไม่ครับ นั่นเพราะว่าเราผลิตแคลอรี่ มากกว่าที่โลกต้องการอยู่แล้ว
คนหนึ่งพันล้านคนขาดอาหารในวันนี้
หนึ่งพันล้าน นี่มันมากกว่าที่เคย เพราะการแจกจ่ายที่ไม่เป็นธรรม ไม่ใช่เพราะปริมาณที่ผลิต
ผมไม่ชอบคำถามนี้ เพราะมันเป็นสิ่งที่กำหนดกฏเกณฑ์ การผลิตอาหารมาเป็นเวลา 50 ปี
ใช้เมล็ดพันธุ์เลี้ยงสัตว์กินพืช ใช้ยาฆ่าแมลงในการปลูกพืชเชิงเดี่ยว ให้สารเคมีกับพื้นดิน ใช้ไก่เลี้ยงปลา ตลอดเวลา ธุรกิจทางการเกษตร เอาแต่คิดว่า "ถ้าเราเลี้ยงคนจำนวนมากขึ้นได้ ด้วยราคาที่ถูกลง มันคงจะไม่เลวร้ายอะไรมาก"
นั่นคือแรงบันดาลใจ และข้อแก้ตัว เป็นแผนทางธุรกิจ ของการเกษตรแบบอเมริกา
พวกเราควรจะเรียกมันอย่างที่เป็น คือธุรกิจที่กำลังจะล้มละลาย ธุรกิจที่ทำลายทรัพยากรธรรมชาติ เพื่อสร้างผลผลิต
นั่นไม่ใช่ธุรกิจ และก็ไม่ใช่การเกษตรด้วย
แหล่งอาหารของเราอยู่ในระยะอันตราย ไม่ใช่เพราะขาดผลผลิต แต่เพราะขาดทรัพยากร
ไม่ใช่เครื่องเกี่ยวข้าวและแทรกเตอร์รุ่นใหม่ แต่เป็นดินที่อุดมสมบูรณ์ ไม่ใช่เครื่องสูบน้ำ แต่เป็นน้ำสะอาด ไม่ใช่เลื่อยไฟฟ้า แต่เป็นป่า และไม่ใช่เรือประมงกับแห แต่เป็นปลาในทะเล
คุณอยากเลี้ยงประชากรโลกใช่มั้ย
เราควรเริ่มด้วยคำถาม เราจะเลี้ยงตัวเองอย่างไร
หรือถ้าให้ดี เราจะสร้างสภาวะ ที่ทำให้ทุกๆชุมชน สามารถเลี้ยงตัวเองได้อย่างไร
การทำเช่นนั้น อย่าดูจากโครงสร้างธุรกิจการเกษตรที่เรามี
มันเก่าและล้าหลัง
ให้ความสำคัญกับเงินทุน สารเคมี และเครื่องยนต์ แต่ไม่สามารถผลิตอาหารที่มีคุณภาพได้
เราควรเริ่มใช้แนวทางแบบนิเวศ
นั่นคือโครงสร้างที่มีประสบการณ์จริง ใช้มาได้สองพันล้านปีแล้ว
ดูอย่างมิเกล เกษตรกรอย่างมิเกล
ฟาร์มที่ไม่แยกจากโลกภายนอก ฟาร์มที่ฟื้นฟู ไม่ใช่ทำลายล้าง ฟาร์มแบบครอบคลุม ไม่ใช่แค่เข้มข้น เกษตรกรที่ไม่ใช่แค่ผู้ผลิต แต่เป็นผู้เชี่ยวชาญด้านความสัมพันธ์ด้วย
เพราะพวกเขาเป็น ผู้เชี่ยวชาญด้านรสชาติเหมือนกัน
และถ้าผมจะพูดตรงๆ พวกเขาเป็นเชฟที่ดีกว่าผมซะอีก
คุณรู้มั้ย ผมโอเคนะ เพราะนั่นคืออนาคตของอาหารที่ดี มันจะอร่อยแน่
ขอบคุณครับ
จินตนาการถึงการระเบิดนะครับ มันเกิดขึ้นตอนคุณอยู่สูง 3,000 ฟุต
จินตนาการถึงเครื่องบินที่เต็มไปด้วยควัน
จินตนาการถึงเสียงเครื่องยนต์ดังกลั่กๆๆ กลั่กๆๆๆ
ฟังดูน่ากลัว
วันนั้นผมได้ที่นั่งพิเศษ หมายเลข 1D
ผมเป็นคนเดียวที่สามารถคุยกับแอร์โฮสเตสได้
ผมมองไปยังพวกเขาทันที พวกเขาบอกว่า "ไม่มีปัญหาค่ะ คงจะชนนก"
นักบินกลับเครื่องบินเรียบร้อยแล้ว เรายังออกมาไม่ไกลเท่าไหร่เลย
เรายังมองเห็นแมนฮัตตันได้อยู่
สองนาทีต่อมา สามสิ่งเกิดขึ้นพร้อมกัน
นักบินหันเครื่องไปทางเดียวกับแม่น้ำฮัดสัน
มันไม่ใช่ทางปกติที่บินกันนี่
เขาดับเครื่อง
ตอนนี้จินตนาการถึงเครื่องบินที่ไม่มีเสียงอะไรเลย
แล้วเขาก็พูดออกมาสามคำ เป็นสามคำที่ไร้อารมณ์มากที่สุดที่ผมเคยได้ยิน
เขาพูดว่า "เตรียม รับ แรงกระแทก"
ผมไม่ต้องคุยกับพวกแอร์โฮสเตสแล้ว
ผมรับรู้ได้จากสายตาของพวกเธอ มันเป็นความหวาดกลัว ชีวิตจบสิ้นแล้ว
ตอนนี้ผมอยากจะแชร์สามสิ่งที่ผมได้เรียนรู้เกี่ยวกับตัวเองในวันนั้น
ทุกอย่างในชีวิตเปลี่ยนแปลงไปหมดในทันที
ทุกคนมีสิ่งที่เราอยากทำก่อนตาย และสื่งอื่นมากมายที่เราอยากทำในชีวิต แล้วผมก็คิดถึงผู้คนที่ผมอยากติดต่อแต่ไม่เคยได้ทำ รั้วที่ผมอยากซ่อม ประสบการณ์ทุกอย่างที่ผมอยากมีและไม่เคยได้มี
เมื่อผมมาคิดถึงเรื่องนี้ในภายหลัง ผมสรุปเป็นคำพูดที่ว่า ผมสะสมไวน์แย่ๆ
เพราะถ้าไวน์นั้นบ่มได้ที่ และมีคนร่วมดื่มกับผม ผมจะเปิดมันเลย
ผมไม่อยากผลัดผ่อนอะไรในชีวิตอีกแล้ว
และในความตื่นตระหนกขณะนั้น ได้เปลี่ยนชีวิตผมไปจริงๆ
สิ่งที่สองที่ผมได้เรียนรู้ ตอนนั้นเป็นช่วงที่เครื่องบินบินถากสะพานจอร์จวอชิงตัน อย่างเฉียดฉิว ผมคิดว่า ผมรู้สึกเสียใจมากจริงๆกับสิ่งหนึ่ง
ผมได้ใช้ชีวิตที่ดีมาตลอด
ด้วยความเป็นมนุษย์ของผม ย่อมมีความผิดพลาด ผมพยายามทำทุกอย่างให้ดี
แต่ด้วยความเป็นมนุษย์ของผม ผมยังมีอีโก้อยู่
ผมเสียดายเวลาที่เสียไป กับสิ่งที่ไม่สำคัญ กับคนที่สำคัญ
แล้วผมก็คิดถึงความสัมพันธ์ของผมกับภรรยา กับเพื่อน กับผู้คน
แล้วหลังจากที่ผมได้คิด ผมตัดสินใจที่จะเอาทุกสิ่งในแง่ลบออกไปจากชีวิต
มันไม่เพอร์เฟคหรอก แต่มันดีขึ้นกว่าเดิมเยอะ
ผมไม่ได้ทะเลาะกับภรรยามาสองปีแล้ว
มันรู้สึกดีมาก
ผมไม่พยายามที่จะเป็นฝ่ายถูกอีกแล้ว ผมเลือกที่จะมีความสุข
สิ่งที่สามที่ผมเรียนรู้ สมมติว่ามีนาฬิกาอยู่นะครับ เริ่มนับ 15, 14, 13
คุณเห็นน้ำกำลังเข้ามา
ผมพูดว่า "ระเบิดเถอะ"
ผมไม่อยากให้เครื่องบินแตกเป็นเสี่ยงๆ แบบที่เห็นในสารคดี
และในขณะที่เรากำลังตกลงมา ผมเกิดความรู้สึกว่า ความตายไม่ใช่สิ่งน่ากลัว
มันเหมือนกับว่าเราได้เตรียมตัวเพื่อที่จะเจอมันมาตลอดชีวิต
แต่มันน่าเศร้า
ผมยังไม่อยากไป ผมรักชีวิตของผม
และความเศร้านั้น รวมได้เป็นความคิดหนึ่งเดียว นั่นคือ ผมหวังแค่อย่างเดียวว่า
ผมจะได้เห็นลูกๆเติบโต
หนึ่งเดือนให้หลัง ผมได้ไปดูการแสดงของลูกสาว เด็ก ป.1 ยังไม่ค่อยจะมีความเป็นศิลปิน...
...เท่าไหร่นัก
แต่ผมร้องไห้ตัวงอ เหมือนเด็กเล็กๆ
แล้วมันก็เป็นเหตุผลทุกอย่างของผม
ณ จุดนั้น ผมเกิดความตระหนัก จากการเชื่อมโยงความคิด ว่าสิ่งที่มีความหมายที่สุดในชีวิตของผม คือการเป็นพ่อที่ดี
นอกเหนือทุกสิ่งแล้ว เป้าหมายเดียวในชีวิตที่ผมมี คือการเป็นพ่อที่ดี
ผมได้รับของขวัญเป็นปาฏิหาริย์ คือการที่รอดชีวิตมาได้
ของขวัญอีกอย่างที่ผมได้คือ การที่ผมมองเห็นไปถึงอนาคต แล้วกลับมา เปลี่ยนแปลงการใช้ชีวิต
ผมขอให้ทุกคนที่จะขึ้นเครื่องบินวันนี้ ลองคิดว่าสิ่งเดียวกันเกิดขึ้นบนเครื่องบินของคุณ อย่าเกิดจริงนะครับ แต่ลองคิดดูว่าคุณจะเปลี่ยนแปลงอย่างไร
อะไรคือสิ่งที่คุณจะทำแต่ยังไม่ได้ทำ เพราะคุณคิดว่าคุณยังมีเวลาเหลืออีกมาก
คุณจะเปลี่ยนแปลงความสัมพันธ์กับผู้คน และความคิดในแง่ลบที่คุณมีต่อพวกเขาอย่างไร
และที่สุดแล้ว คุณเป็นพ่อแม่ที่ดีที่สุดที่คุณจะเป็นได้หรือยัง
ขอบคุณครับ
คุณอยากเห็นตัวเองดีขึ้นกว่าที่เป็นอยู่อย่างไรบ้างครับ?
สมมติผมบอกว่า กับแค่การเปลี่ยนยีนส์ของคุณนิดหน่อย คุณก็จะมีความจำดีขึ้น แม่นยำขึ้น เที่ยงตรงและรวดเร็วขึ้น
หรือบางที คุณอาจจะอยากฟิตอยากแข็งแรงขึ้น ทรหดทนทานขึ้น
คุณอยากจะมีเสน่ห์ดึงดูดและมั่นใจในตัวเองมากกว่านี้ไหมครับ?
แล้วถ้าอายุยืนยิ่งขึ้นไปพร้อมสุขภาพดีล่ะครับ?
หรือบางที คุณอาจจะเป็นหนึ่งใน คนที่ฝักใฝ่ใส่ใจจะมีความคิดสร้างสรรค์มากกว่านี้
คุณลักษณะไหนที่คุณอยากได้มากที่สุด?
สิ่งไหนที่คุณต้องการ ถ้าเลือกได้เพียงหนึ่งเดียว?
ความคิดสร้างสรรค์
กี่คนครับที่จะเลือกความคิดสร้างสรรค์?
ยกมือขึ้นครับ ขอผมดูหน่อยสิ
สองสามคน อาจจะมากพอๆกับคนที่มีความคิดสร้างสรรค์ที่อยู่ในที่นี้
ดีมากครับ
ใครเลือกความทรงจำบ้างครับ?
มากกว่าเมื่อครู่นิดหน่อย
กับสมรรถภาพทางร่างกายหละครับ?
น้อยกว่าอีกนิด
แล้วอายุยืนล่ะครับ?
โอ้โห ส่วนใหญ่เลย นั่นทำให้ผมรู้สึกดีมากในฐานะแพทย์
ถ้าคุณเลือกสิ่งพวกนี้ได้จริง โลกทั้งใบก็จะเปลี่ยนไปเลยครับ
นี่แค่คิดกันเล่นๆหรือเปล่า?
หรือบางทีอาจจะเป็นไปได้จริงใช่ไหม?
วิวัฒนาการเป็นหัวข้อยั่งยืนยง ของงานประชุม TED Conference นี่ แต่ผมอยากจะนำเสนอต่อคุณในวันนี้ ถึงมุมมองของหมอคนหนึ่งในเรื่องนี้
นักพันธุศาสตร์ผู้ยิ่งใหญ่แห่งศตวรรษที่ 20 ทีจี ดอบชันสกี ซึ่งเป็นสาวกที่สื่อสารกับพระผู้เป็นเจ้า ของคริสต์ศาสนาจักรนิกายออร์ธอด็อกซ์รัสเซีย ครั้งหนึ่ง เคยเขียนบทความที่เขาขึ้นหัวชื่อว่า "ไม่มีอะไรในชีววิทยาที่เข้าท่า เว้นแต่ว่าอยู่ใต้แสงแห่งวิวัฒนาการ"
คราวนี้ ถ้าคุณเป็นหนึ่งในบรรดา คนที่ไม่ยอมรับหลักฐานของวิวัฒนาการทางชีววิทยา นี่จะเป็นโอกาสดีที่จะปิดเครื่องช่วยฟังของคุณ แล้วเอาอุปกรณ์สื่อสารส่วนตัวออกมา ผมให้อนุญาตครับ และก็อาจจะลองดูหนังสือชื่อ "ทำผิด " ของเคธรีน ชูล์ซ เพราะไม่มีอะไรในการบรรยายต่อไปจากนี้ ที่จะฟังดูเข้าท่าสมเหตุสมผลสำหรับคุณเลย
แต่ถ้าคุณยอมรับใน วิวัฒนาการทางชีววิทยา พิจารณาดูนี่รับ มันเป็นเพียงเรื่องของอดีต หรือว่าเป็นเรื่องของอนาคต?
มันประยุกต์ใช้ได้กับผู้อื่น หรือว่าประยุกต์ได้กับพวกเรา?
นี่เป็นการมองอีกมุมหนึ่งของต้นไม้แห่งชีวิต
ในภาพนี้ ผมใส่กอไม้ที่กิ่งก้านสาขาแผ่ออกจากจุดศูนย์กลางไปทุกทิศทาง เนื่องจากถ้าคุณดูที่ขอบ ของต้นไม้แห่งชีวิต ทุกๆสายพันธุ์ที่มีอยู่ ที่อยู่ตรงยอดของแต่ละกิ่งก้าน ประสบความสำเร็จในการวิวัฒนาการ มันยังชีพมาได้ มันได้แสดงออกถึงความเหมาะสม เข้ากับสิ่งแวดล้อม
ส่วนของกิ่งก้านนี้ตรงที่เป็นมนุษย์ แยกออกมาตรงปลายเยอะๆนี่ แน่นอนครับว่าเป็นส่วนที่เราให้ความสนใจมากที่สุด
เราแยกสายมาจากบรรพบุรุษเดียวกันกับ ลิงชิมแปนซีในยุคปัจจุบัน ประมาณ 6-8 ล้านปีที่ผ่านมา
ในระหว่างกลาง อาจจะมี 20-25 สายพันธุ์มนุษย์ที่แตกต่างกันไป
บางสายพันธุ์เกิดขึ้นมาแล้วก็สูญพันธุ์ไป
พวกเราพัฒนาสายพันธุ์มาได้ราว 130,000 ปี
มันอาจจะดูเหมือนว่าสายพันธุ์เราต่างกันมาก กับสายพันธุ์ในส่วนอื่นๆ ของต้นไม้แห่งชีวิต แต่จริงๆแล้ว โดยส่วนใหญ่แล้ว กลไกพื้นฐานของเซลล์เรา ก็เหมือนกับสิ่งมีชีวิตอื่นๆ
คุณรู้ไหมว่าเราสามารถใช้ประโยชน์ และเกณฑ์ให้กลไกของแบคทีเรียทั่วๆไป สร้างโปรตีนอินซูลินของมนุษย์ ที่ใช้รักษาโรคเบาหวาน
นี่ไม่ใช่ว่าคล้ายอินซูลินของมนุษย์นะครับ แต่เป็นโปรตีนชนิดเดียวกันเลย ที่มีองค์ประกอบทางเคมีที่หน้าตาแยกกัน ไม่ออกจากโปรตีนที่มาจากตับอ่อนของคุณ
พูดถึงแบคทีเรีย คุณรู้ไหมว่า ในลำไส้ของเราแต่ละคนมีจำนวน แบคทีเรีย มากกว่าจำนวนเซลล์ในร่างกายของเราเสียอีก
อาจจะมากกว่าถึง 10 เท่า
ผมหมายถึงว่า ลองคิดดู เมื่อแอนโตนิโอ ดามาสิโอ ถามถึงภาพพจน์ของคุณ คุณนึกถึงแบคทีเรียหรือเปล่า?
สำไส้ของคนเรามีสภาพแวดล้อมที่เหมาะสมยิ่ง สำหรับแบคทีเรีย
อุ่น มืด ชื้น อบอุ่นสบายดีจริงๆ
และคุณก็จะเอาสารอาหารทุกประเภทที่มันอยากจะได้ไปให้ โดยที่มันไม่ต้องใช้ความพยายามใด
เปรียบดัง ถนนสายสะดวก  สำหรับแบคทีเรีย ที่แค่ถูกขัดจังหวะในบางครั้ง ด้วยแรงดันออกที่ไม่ได้ตั้งใจ
แต่หาไม่แล้ว คุณคือสภาพแวดล้อมแสนมหัศจรรย์สำหรับแบคทีเรีย เช่นเดียวกับที่พวกมันสำคัญกับชีวิตคุณอย่างยิ่ง
มันช่วยในกระบวนการย่อยสารอาหารที่จำเป็น และปกป้องเราจากโรคบางชนิด
แต่ว่าอนาคตจะเป็นอย่างไรหละ?
เราอยู่ ณ จุดสมดุลแห่งวิวัฒนาการหรือ? ในฐานะสายพันธุ์หนึ่ง?
หรือ เรามีชะตา จะกลายเป็นอะไรบางอย่างที่ต่างออกไป อะไรบางอย่างที่อาจจะปรับตัวเข้ากับ สิ่งแวดล้อมได้ดีกว่าอีก?
คราวนี้ เราลองย้อนเวลาดูสักหน่อย ไปสู่บิ๊กแบงเมื่อหนึ่งหมื่นสี่พันล้านปีก่อน โลก ระบบสุริยจักรวาล ประมาณ 4.5 พันล้านปี สัญญาณแรกแห่งชีวิตที่ใช้แสง เกิดมาในโลก อาจจะ 3-4 พันล้านปีก่อน สิ่งมีชีวิตหลายเซลล์เกิดขึ้นครั้งแรก อาจจะนานมาแล้ว ถึง 800-1,000 ล้านปีก่อน และถัดมาก็สายพันธุ์มนุษย์ เกิดขึ้นมาในที่สุด ในช่วง 130,000 ปีที่ผ่านมานี้เอง
ในวงซิมโฟนีที่ยังบรรเลงต่อไปของจักรวาลอันกว้างไกลนี้ สิ่งมีชีวิตในโลกเป็นเหมือนมาตรกระจ้อยร่อย อาณาจักรสัตว์ เหมือนมาตรอันเดียว และชีวิตมนุษย์ เหมือนบันทึกสั้นๆอันงดงาม
นั่นพวกเราหล่ะครับ
นั่นก็ประกอบขึ้นเป็นส่วนที่เป็นความบันเทิงของการบรรยายนี้ด้วย ดังนั้น ผมหวังว่าคุณจะสนุกนะครับ
เอาหละ ตอนที่ผมเป็นนักศึกษาปี 1 ในมหาวิทยาลัย ผมลงเรียนชีววิทยาเป็นครั้งแรก
ผมติดใจหลงใหล ความอลังการและความสวยงามของชีววิทยาครับ
ผมถูกฉาบไปด้วยพลังของวิวัฒนาการ และผมเรียนรู้ถึงบางอย่างที่เป็นรากฐานยิ่ง ของการมีอยู่ของสิ่งมีชีวิตส่วนใหญ่ ในสิ่งมีชีวิตเซลล์เดียว แต่ละเซลล์ก็แค่แบ่งตัว และพันธุกรรมอันสมบูรณ์แบบของเซลล์นั้น ได้รับการถ่ายทอดไปสู่เซลล์ลูกทั้งคู่
แต่พอมีสิ่งมีชีวิตหลายเซลล์เกิดขึ้นมา สิ่งต่างๆก็เริ่มเปลี่ยนไป
เริ่มมีการสืบพันธุ์ด้วยการมีเพศสัมพันธ์
และที่สำัคัญยิ่ง เนื่องด้วยการมีขึ้นของการสืบพันธุ์ด้วยการมีเพศสัมพันธุ์ เพื่อส่งผ่านพันธุกรรม ร่างกายส่วนอื่นๆ จึงถูกใช้งานไปด้วย
ในความเป็นจริง เราอาจกล่าว ได้ว่า การล้มตายสลายสูญของกายเนื้อที่ไม่มีทางเลี่ยงได้ ได้เกิดมีขึ้นในการวิวัฒนาการ ในขณะเวลาเดียวกันกับ การสืบพันธ์ด้วยการมีเพศสัมพันธุ์
ถึงตอนนี้ผมต้องสารภาพครับ ว่าตอนผมเรียนปริญญาตรี ผมครุ่นคิดครับว่า โอเค เซ็กส์/ความตาย เซ็กส์/ความตาย ตายเพื่อเซ็กส์ ดูจะสมเหตุสมผล ณ เวลานั้น แต่พอเวลาผ่านไปแต่ละปีๆ ผมก็สงสัยมากขึ้นเรื่อยๆ
แล้วผมถึงได้เข้าใจทัศนคติของจอร์จ เบิร์นส์ ซึ่งยังทำการแสดงโชว์อยู่ที่ลาสเวกัส แม้ล่วงเข้าสู่อายุ 90 กว่าปี
ค่ำคืนหนึ่ง มีเสียงเคาะประตูห้องเขาที่โรงแรม
เขามาเปิดประตูรับ
คนที่ยืนอยู่หน้าเขาเป็นสาวโชว์ขาวสวยหมวยอึ๋มที่แทบไม่นุ่งห่มอะไรเลย
เธอมองมายังเขา แล้วบอกว่า "หนูมานี่เพื่อเซ็กส์แบบสุดยอดค่ะ"
"ก็ได้นะ" จอร์จตอบ "งั้นผมขอซุป"
ผมได้เรียนรู้ ด้วยความเป็นแพทย์ ว่าผมกำลังทำงานเพื่อจุดมุ่งหมาย ที่แตกต่างไปจากจุดมุ่งหมายของวิวัฒนาการ ไม่จำเป็นถึงกับขัดแย้งกัน แค่แตกต่างครับ
ผมพยายามสงวนรักษาไว้ซึ่งร่างกาย
ผมต้องการให้เรามีสุขภาพดี
ผมต้องการฟื้นฟูสุขภาพจากโรคภัยไข้เจ็บ
ผมต้องการให้เรามีอายุยืนนานและมีสุขภาวะ
วิวัฒนาการมีจุดมุ่งหมายเฉพาะเพื่อถ่ายทอดพันธุกรรม ไปยังรุ่นลูกหลาน เพื่อการปรับตัวและดำรงชีวิต สืบต่อรุ่นแล้วรุ่นเล่า
จากมุมมองทางวิวัฒนาการ คุณกับผมก็เหมือนกับจรวดสำหรับออกตัวขับเคลื่อน ที่ได้รับการออกแบบมาให้ส่งสัมภาระทางพันธุกรรม ออกไปยังวิถีโคจรในรอบถัดออกไป จากนั้นก็ทิ้งตัวเองลงทะเล
ผมคิดว่าเราจะเข้าใจทัศนคติที่ วู้ดดี้ เอเลน  สื่อออกมา ตอนที่เขาพูดว่า "ผมไม่อยากมีชีวิตเป็นอมตะด้วยผลงานของผม
ผมอยากเป็นอมตะด้วยการไม่ตาย"
วิวัฒนาการไม่จำเป็นจะต้อง เกื้อหนุนการมีอายุยืนยาว
ไม่จำเป็นต้องเลือกเกื้อหนุนคนที่ตัวใหญ่ที่สุด หรือแข็งแรงที่สุด หรือปราดเปรียวที่สุด หรือแม้กระทั่งคนที่ฉลาดที่สุด
วิวัฒนาการเลือกเกื้อหนุน สิ่งมีชีวิตที่ปรับตัวได้ดีที่สุด ต่อสิ่งแวดล้อม
นั่นเป็นบททดสอบเพียงหนึ่งเดียว ของการอยู่รอดและความสำเร็จ
ใต้พื้นสมุทร แบคทีเรียที่ชอบความร้อน และสามารถดำรงอยู่ได้ในไอน้ำร้อนที่พวยพุ่ง ซึ่งหากว่ามีปลาอยู่บริเวณนั้นจะทำให้เกิด ปลาที่ปรุงให้สุกแบบซูวีด อย่างไรก็ตาม ยังหาหนทาง ที่จะสร้างสภาพแวดล้อมที่เหมาะสมสำหรับแบคทีเรีย
นี่หมายความถึงอะไรเล่าครับ หากเรามองย้อนกลับไปดูกระบวนการวิวัฒนาการ หากเราคิดกันอีกครั้งหนึ่งถึงจุดยืน ของมนุษย์ในกระบวนการวิวัฒนาการ และโดยเฉพาะถ้าเรามองภาพไปในอนาคต ไปถึงขั้นตอนต่อไปอีกขั้น ผมอยากบอก ว่ามีความเป็นไปได้มากมายหลายอย่างเชียวหละครับ
อย่างแรกก็คือ เราจะไม่วิวัฒนาการอีกต่อไป
เราได้มาถึง จุดสมดุลแล้ว
และเหตุผลก็คือ ประการแรก เรามีเทคโนโลยีทางการแพทย์ ที่จะรักษายีนส์ของเราไว้ ยีนส์ที่หากเราไม่รักษาไว้ก็จะถูกคัดเลือกออกไป จากกลุ่มประชากร
ประการที่สอง เราในฐานะสายพันธุ์หนึ่ง มีความเข้าใจสภาวะแวดล้อมมากเพียงพอ ที่เราจะจัดการปรับให้มันเข้าหาเราได้ เช่นเดียวกับที่เราปรับเข้าหามัน
แล้วอีกอย่าง เรามีการอพยพ หมุนเวียน และผสมปนเปกันไปหมด จนเราไม่สามารถอีกต่อไปที่ จะแยกว่าสิ่งไหนจำเป็น เพื่อให้วิวัฒนาการเกิดขึ้น
ความเป็นไปได้อย่างที่สอง คือ วิวัฒนาการต่อเนื่องไปอย่างที่เคยเป็นมา เป็นไปตามธรรมชาติ ด้วยแรงขับเคลื่อนของธรรมชาติ
และเหตุผลก็คือ วงล้อแห่งวิวัฒนาการหมุนไปอย่างช้าๆ แต่ไม่อาจหยุดยั้งไว้ได้
แล้วที่ว่าด้วยความเป็นเอกเทศ เมื่อสายพันธุ์เรา ไปครอบครองดาวเคราะห์ห่างไกล เราก็จะแยกไปอยู่อยากเอกเทศและสภาพแวดล้อมจะเปลี่ยนไป ในแบบที่จะทำให้เกิดวิวัฒนาการ ตามวิถีธรรมชาติ
แต่มีความเป็นไปได้ประการที่สาม เป็นความเป็นไปได้ที่ล่อตาล่อใจ น่าสนใจ และน่าพรั่นสะพรึง
ผมเรียกว่า "วิวัฒนาการแนวใหม่ " เป็นวิวัฒนาการแบบใหม่ ที่ไม่เป็นไปตามธรรมชาติ และถูกชี้นำและเลือก โดยพวกเราในฐานะปัจเจก กับทางเลือกที่พวกเราจะต้องตัดสินเลือกกัน
แล้วทางเลือกประการสุดท้ายเกิดขึ้นมาได้อย่างไรกัน
เป็นไปได้อย่างไรที่เราถึงมีทางเลือกแบบนี้ได้ด้วย?
ก่อนอื่น ลองดูกันที่ความเป็นจริงก่อน คนเราทุกวันนี้ ในบางวัฒนธรรม ได้กำหนดได้เลือกคุณสมบัติบางอย่างของบุตร
ในบางวัฒนธรรม พวกเขา เลือกที่จะมีลูกชายมากกว่าลูกสาว
ไม่จำเป็นว่าต้องเป็นสิ่งที่ดีสำหรับสังคม แต่ว่านั่นเป็นสิ่งที่แต่ละคนและแต่ละครอบครัวได้กระทำการเลือก
ต้องคิดอีกด้วยว่า ถ้าหากว่ามันมีความเป็นไปได้ ที่เราจะเลือก ไม่ใช่แค่เลือกเพศของบุตร แต่สำหรับเราในร่างกายของเรา ที่จะเลือกปรับปรุงดัดแปลงพันธุกรรม ที่จะช่วยรักษาและป้องกันโรค
จะเป็นอย่างไรถ้าเราสามารถเลือกที่จะเปลื่ยนแปลงยีนส์ เพื่อกำจัดโรคเบาหวานหรือโรคอัลซไฮเมอร์ หรือลดความเสี่ยงของมะเร็ง หรือกำจัดโรคชัก
เราจะไม่อยาก ที่จะสร้างความเปลี่ยนแปลง กับยีนส์ของเราเชียวหรือ?
ถ้าเรามองภาพไปในภายภาคหน้า การเปลี่ยนแปลงแบบนี้ จะมีความเป็นไปได้มากยิ่งขึ้นเรื่อยๆ
โครงการจีโนมมนุษย์ เริ่มโครงการในปี พ.ศ.2533 มีระยะเวลาโครงการ 13 ปี
ใช้งบประมาณ 2.7 พันล้านดอลลาร์
ปีถัดจากที่โครงการเสร็จสิ้นลงในปี พ.ศ.2547 เราสามารถดำเนินการอย่างเดียวกัน ด้วยงบประมาณ 20 ล้านดอลลาร์ ด้วยเวลา 3-4 เดือน
ทุกวันนี้ เราสามารถจัดทำลำดับที่สมบูรณ์ ของจีโนมพื้นฐานทั้งหมดของมนุษย์ สามพันล้านคู่ ด้วยค่าใช้จ่ายราว 2 หมื่นดอลลาร์ และใช้เวลาเพียงแค่สัปดาห์เดียว
อีกไม่เท่าไหร่หรอก ที่ความเป็นจริงจะเป็นว่าเราสามารถ จัดทำลำดับจีโนมมนุษย์ด้วยงบหนึ่งพันดอลลาร์ และก็จะเป็นไปได้สูงขึ้นเรื่อยๆที่เราทุกๆคนจะเข้าถึงบริการ
สัปดาห์ก่อนนี้เอง บัณฑิตสถานแห่งชาติ สาขาวิศวกรรม ได้มอบรางวัลแดรบเปอร์ ให้แก่ ฟราสซิส อาร์โนล์ด์ กับ วิลเล็ม สเต็มเมอร์ (Francis Arnold & Willem Stemmer) นักวิทยาศาสตร์สองท่านที่ต่างก็ได้พัฒนาเทคนิค ที่จะกระตุ้นเร่งให้กระบวนการวิวัฒนาการตามธรรมชาติทำงานเร็วขึ้น และน้อมให้เกิดโปรตีนที่ต้องการ ในวิถีทางที่มีประสิทธิภาพสูงกว่า ฟรานซิส อาร์โนล์ด์ เรียกว่า "วิวัฒนาการแบบชี้นำ "
เมื่อสองสามปีก่อน รางวัลลาสเกอร์ ตกเป็นของนักวิทยาศาสตร์ชื่อ ชินยะ ยามานากะ สำหรับงานวิจัยของเขา ซึ่งเขาได้นำผิวหนังของคนเรา ส่วนที่เป็น เซลล์สร้างเส้นใย นำมาดัดแปลงยีนส์แค่สี่ตัว เขาสามารถทำให้เซลล์นั้น หวนคืนไปเป็นเซลล์ต้นกำเนิดแบบพลูริโพเทนท์ เป็นเซลล์ที่มีศักยภาพในการเปลี่ยน กลายเป็นเซลล์อะไรก็ได้ในร่างกายของเรา
ความเปลี่ยนแปลงเหล่านี้กำลังคืบคลานเข้ามา
เทคโนโลยีเดียวกันกับ ที่ใช้สร้างสารอินซูลินมนุษย์ในแบคทีเรีย สามารถสร้างไวรัส ที่จะไม่เพียงแต่ป้องกันเราจากพวกไวรัสเองแล้ว ยังช่วยสร้างภูมิคุ้มป้องกันเราจากไวรัสชนิดอื่นด้วย
เชื่อไหมครับว่า ตอนนี้มีการทดลองทดสอบ วัคซีนป้องกันไข้หวัดใหญ่ ที่เพาะเลี้ยงมาในเซลล์ของต้นยาสูบ
คุณคิดดูสิครับว่า ยาสูบ ก็ให้สิ่งดีๆกับเราได้ด้วย
ทั้งหมดนี่คือความเป็นจริงในปัจจุบัน และในอนาคต จะมีอะไรที่เป็นไปไ้ด้มากยิ่งกว่านี้อีก
ลองนึกภาพต่อไป ถึงความเปลี่ยนแปลงเล็กๆอีกแค่สองอย่าง
เราสามารถเปลี่ยนเซลล์ในร่างกายเราได้ แต่จะเป็นอย่างไรล่ะถ้าเราสามารถเปลี่ยนแปลงเซลล์ของลูกเราได้
จะเป็นอย่างไรล่ะถ้าเราสามารถเปลี่ยนแปลงสเปิร์มและไข่ได้ หรือเปลี่ยนแปลงไข่ที่ได้รับการผสมแล้วใหม่ๆ และสร้างโอกาสที่ดีกว่าให้แก่ลูกของเรา ที่จะมีชีวิตที่มีสุขภาพดีขึ้น กำจัดโรคเบาหวานออกไป กำจัดโรคเลือดไหลไม่หยุดออกไป ลดความเสี่ยงของมะเร็ง
ใครล่ะจะไม่อยากมีลูกที่ร่างกายแข็งแรง
ถัดจากนั้น เทคโนโลยีวิเคราะห์แบบเดียวกัน กลไกทางวิทยาศาสตร์แบบเดียวกัน กับที่สามารถสร้าง ความเปลี่ยนแปลงในการป้องกันโรค จะยังช่วยเือื้อให้เรา รับเอาคุณลักษณะสูงเกินปรกติ สมรรถนะขั้นอภิมหา ความทรงจำยอดเยี่ยมยิ่งไปอีก
ทำไมไม่เอาไหวพริบเชาวน์ปัญญา แบบเคน เจนนิงส์ ล่ะ โดยเฉพาะถ้าเราสามารถแต่งเติมมัน เข้าไปในจีโนมของรุ่นลูกรุ่นหลาน
ทำไมไม่สร้างกล้ามเนื้อที่เคลื่อนไหวแคล่วคล่อง ที่จะทำให้เราสามารถวิ่งได้เร็วขึ้นและนานขึ้นล่ะ
ทำไมไม่มีชีวิตที่ยืนยาวนานขึ้นล่ะ
นี่เป็นสิ่งที่ยากจะต้านทาน
และเมื่อเราอยู่ในฐานะ ที่จะส่งต่อสิ่งเหล่านี้ไปยังรุ่นลูกรุ่นหลาน และเราสามารถเลือกรับเอาคุณลักษณะที่เราต้องการได้ เราก็จะได้เปลี่ยนแปลง วิวัฒนาการแบบเก่า ไปเป็น วิวัฒนาการแนวใหม่
เราจะใช้กระบวนการ ที่โดยปรกติจะใช้เวลานานเป็นแสนปี เราจะย่นย่อให้เหลือเพียงพันปี หรืออาจจะแค่ในอีก 100 ปีข้างหน้า
สิ่งเหล่านี้คือทางเลือก ที่รุ่นหลานของคุณ หรือรุ่นหลานของหลานคุณ จะมีโอกาสได้เลือก
เราจะใช้ทางเลือกเหล่านี้ ในการสร้างสังคมที่ดีขึ้น ที่มีความสำเร็จสูงขึ้น ที่สุภาพอ่อนโยนขึ้น
หรือเราจะจงใจเลือกคุณสมบัติที่แตกต่างออกไป ที่เราต้องการให้เป็นเฉพาะสำหรับบางคน แต่ไม่ใช่สำหรับคนอื่นๆที่เหลือ
เราจะสร้างสังคม ที่น่าเบื่อมากขึ้นและเป็นรูปแบบเดียวกันยิ่งขึ้น หรือแข็งแรงทนทานขึ้นและมีประโยชน์หลายอย่างขึ้น
สิ่งเหล่านี้เป็นคำถามหลายๆแบบ ที่เราจะต้องเผชิญ
และคำถามที่ลึกซึ้งที่สุดก็คือ เราจะพัฒนาเชาวน์ปัญญาให้ดียิ่งขึ้น และถ่ายทอดเชาวน์ปัญญาที่เราจำเป็นที่จะต้อง ใช้ในการตัดสินใจเลือกสิ่งพวกนี้ได้อย่างชาญฉลาดไหม
ไม่ว่าจะเกิดอะไรขึ้นก็ตาม และอาจจะเร็วกว่าที่คุณคาดคิด ทางเลือกเหล่านี้จะเดินทางมาถึงเราวันหนึ่ง
ขอบคุณครับ
ผมชื่ออามิตครับ
18 เดือนที่แล้วผมทำงานอื่นให้กับกูเกิล ผมได้เสนอแนวคิด ว่าเราน่าจะทำอะไรเกี่ยวกับพิพิธภัณฑ์และศิลปะ กับหัวหน้าของผมซึ่งอยู่ ณ ที่นี้ด้วย แล้วเธอก็อนุญาตให้ผมทำ
แต่ก็กินเวลาถึง 18 เดือน
ผมบอกได้เลยว่ามีเรื่องราวและการต่อรองสนุกๆ ที่มาพร้อมกับเหล่าพิพิธภัณฑ์ที่น่าสนใจทั้ง 17 แห่งจาก 9 ประเทศ
แต่ผมจะเน้นที่มหาพิพิธภัณฑ์สาธิตนี่
มีเรื่องราวมากมายว่าทำไมพวกเราถึงทำงานนี้ขึ้นมา
ผมคิดว่าโดยส่วนตัวของผมแล้วอธิบายได้ง่ายมากจากสไลด์ และการเข้าถึง
ผมเติบโตในประเทศอินเดีย
ผมไม่ได้ตินะครับ ผมได้รับการศึกษาที่ดี แต่ไม่สามารถเข้าถึงพิพิธภัณฑ์หลายๆแห่งและงานศิลป์เหล่านี้
จนผมได้เริ่มเดินทางและได้เข้าเยี่ยมชมพิพิธภัณฑ์เหล่านี้ ผมจึงได้เรียนรู้อะไรมากมาย
และในขณะที่ผมทำงานที่กูเกิล ผมพยายามผลักดันแรงปรารถนานี้ เพื่อทำให้มีระบบเชื่อมโยงเข้ากับเทคโนโลยี
เราจึงได้สร้างทีมขึ้น เป็นทีมงานที่เยี่ยมยอดครับ และเราก็เริ่มงานนี้กัน
ผมจะสาธิตให้ดู และเล่าอะไรน่าสนใจให้ฟังสองสามเรื่อง ตั้งแต่ที่เราเริ่มเปิดบริการให้คนเข้ามาใช้งานได้ให้คุณฟังนะครับ
ง่ายๆเลยครับ คุณเข้าไปที่ GoogleArtProject.com
สำรวจดูรอบๆพิพิธภัณฑ์ทั้งหมดในนี้
มีทั้งพิพิธภัณฑ์อัฟฟิซี่  มีพิพิธภัณฑ์ศิลปะสมัยใหม่ พิพิธภัณฑ์เฮอร์มิเทจ , พิพิธภัณฑ์ริจคส์  และพิพิธภัณฑ์ ฟาน ก็อกฮ์
ผมจะเข้าไปที่ผมชอบแห่งนึงก็แล้วกันครับ ก็คือ พิพิธภัณฑ์ศิลปะแห่งมหานครนิวยอร์ค
มี 2 วิธีง่ายๆที่จะเข้าไปครับ
คลิ๊กและ ทาด๊า คุณอยู่ในพิพธภัณฑ์แล้ว
ไม่สำคัญเลยว่าคุณอยู่ที่ไหน บอมเบย์ แม๊กซิโก ไม่สำคัญเลย
คุณก็สามารถไปตรงโน้นตรงนี้ได้เรื่อยๆ สนุกครับ
คุณอยากได้แผนผังนำทางรอบๆพิพิธภัณฑ์หรอครับ
เปิดแผนที่ขึ้นมา และคลิ๊ก แล้วมันก็จะพาคุณ
ไปในที่นั่นเลย ถ้าคุณอยากไปที่สุดทางเดินนั่น
ก็ให้กดไปเรื่อยๆ ขอให้สนุก
กับการสำรวจ
ขอบคุณครับ ผมยังพูดไม่ถึงส่วนที่ดีที่สุดครับ
ตอนนี้เราอยู่หน้าภาพเขียนภาพโปรดอันนึงของผม ภาพเขียน "คนเกี่ยวข้าว"  ของ ปิเอเตอร์ บรูเกล  ที่พิพิธภัณฑ์ศิลปะแห่งมหานครนิวยอร์คครับ
ผมก็เห็นเครื่องหมายบวกอันนี้
ถ้าพิพิธภัณฑ์ให้รูปนี้มา เราก็คลิ๊กบนนั้นได้
อันนี้เป็นหนึ่งในหลายรูป
นี่นับว่าเป็นทั้งหมดของเมทาดาตาแล้วครับ
สำหรับคนที่สนใจในศิลปะจริงๆ คุณสามารถคลิ๊กนี่ แต่ผมจะปิดมันทิ้งไปก่อน
และนี่เป็นรูปหนึ่งที่พวกเราไปถ่ายมาครับ ด้วยเทคโนโลยีที่พวกเราเรียกว่า เทคโนโลยีจิกกะพิกเซล
ตัวอย่างเช่นภาพนี้ ผมคิดว่าเกือบจะหมื่นล้านพิกเซลเห็นจะได้
หลายคนถามผมว่า "แล้วจะได้ประโยชน์อะไรกับเจ้าหมื่นล้านพิกเซลนี่"
ผมจะพยายามสาธิตให้ดูครับว่าหมื่นล้านพิกเซลเนี่ยมีประโยชน์อย่างไร
คุณสามารถขยายทั่วภาพได้ง่ายๆ
คุณก็อาจเห็นอะไรสนุกๆในภาพตรงนั้น
ผมชอบคนนี้ สีหน้าเขาเนี่ยสุดยอดเลย
แล้วคุณก็อยากเข้าไปดูใกล้ๆให้เห็นชัดๆ
ผมก็เริ่มลองโน่นนี่ แล้วก็เลยเจออะไรบางอย่างแถวนี้
แล้วผมก็แบบว่า "เดี๋ยวก่อน นั่นดูน่าสนนะเนี่ย"
ขยายเข้าไปดูชัดๆ และก็เริ่มสังเกตเห็น ว่าเด็กพวกนี้กำลังตีอะไรบางอย่างอยู่
ผมหาข้อมูลนิดหน่อยครับ ผมไปคุยกับคนในพิพิธภัณฑ์ศิลปะแห่งมหานครนิวยอร์ค 2-3 คน แล้วก็พบว่านี่เป็นเกมครับ เรียกว่า เกมตีห่าน ซึ่งเป็นการเล่นตีห่านด้วยไม้ ในวันฉลองก่อนวันถือบวชในศาสนาคริสต์
ซึ่งเป็นอะไรที่นิยมทำกันในช่วงเวลานั้น
ผมไม่รู้เหมือนกันว่าทำไมพวกเขาถึงทำแบบนั้น แต่ผมก็ได้เรียนรู้บางอย่างจากภาพ
ถ้าคุณขยายเข้าไปลึกจริงๆ คุณสามารถเห็นรอยแตกของภาพ
ผมจะทำเป็นตัวอย่างให้คุณดู ผมจะย่อภาพลง เราจะได้เห็นว่ามันคืออะไร
ตรงนี้คือตรงที่เราอยู่เมื่อกี่ และนี่คือภาพนั้น
สิ่งที่ดีที่สุดยังมาไม่ถึงครับ อีกแป่บนึง
ตอนนี้เราไปดู ที่พิพิธภัณฑ์ศิลปะสมัยใหม่  ในนิวยอร์กเหมือนกันครับ
อันนี้เป็นภาพเขียนที่ผมชอบอีกภาพหนึ่ง "ราตรีประดับดาว"
ตัวอย่างทั้งหมดที่ผมแสดงให้ดูนั่นคือการค้นหารายละเอียด
แต่ถ้าคุณอยากดูลายเส้นพู่กันล่ะ
แล้วถ้าคุณอยากจะเห็น ว่า ฟาน ก็อกฮ์ ทำงานชื้นเอกนี้ได้อย่างไรล่ะ
คุณก็ขยายเข้าไปดูใกล้ๆ
ผมจะเข้าไปดูในส่วนที่ผมชอบของภาพนี้นะครับ ผมขยายไปจนเห็นรอยแตก
นี่เป็นภาพราตรีประดับดาวแบบที่ ผมว่า ไม่มีใครเคยเห็นในแ่ง่มุมนี้มาก่อน
ผมจะแสดงคุณสมบัติพิเศษอีกอย่างที่ผมชอบ
มีหลายอย่างเหลือเกินในนี้ แต่ผมมีเวลาไม่มาก
นี่เป็นส่วนที่เจ๋งที่สุด เรียกว่า งานสะสม
ใครก็ได้ ไม่ว่าใครก็ตาม รวยหรือจน จะมีบ้านสวยๆหรือเปล่า ไม่สำคัญเลย
คุณสามารถเข้าไปสร้างพิพิธภัณฑ์ของตัวเองได้ทางอินเตอร์เน็ต สร้างงานสะสมของตัวเองจากภาพเขียนเหล่านี้
ง่ายมากครับ เข้าไปดู ผมสร้างอันนี้ไว้เรียกว่า "อานุภาพแห่งการขยาย" คุณสามารถขยายดูรอบๆได้
นี่คือภาพเขียนชื่อ "นักการทูต" ที่แสดงอยู่ในหอศิลป์แห่งชาติ
คุณสามารถใส่คำอธิบาย แล้วส่งให้เพื่อนๆคุณดู แล้วก็จะได้ถกประเด็นกันได้ ว่าคุณรู้สึกอย่างไร ที่ได้ดูผลงานชิ้นเอกเหล่านี้
โดยสรุปแล้ว ผมคิดว่า สำหรับผม ประเด็นสำคัญคือ ความมหัศจรรย์พวกนี้จริงๆไม่ได้มาจากกูลเกิล
สำหรับผมแล้ว มันไม่ได้มาจากพิพิธภัณฑ์ด้วยซ้ำ
ผมไม่น่าจะพูดแบบนั้น
จริงๆแล้วมันมาจากศิลปินเหล่านี้ต่างหาก
และนั่นก็เป็นประสบการณ์อันน้อยนิดของผม
ผมหมายถึงว่า ผมหวังว่าในพิพิธภัณฑ์ดิจิตัลนี้ พวกเราได้นำคุณค่าที่แท้จริงของงานศิลปะของพวกเขา มานำเสนอผ่านสื่ออินเตอร์เน็ตได้อย่างถูกต้องเหมาะสม
และทุกวันนี้ มีคนถามผมเสมอ คือ "ที่คุณทำ ก็เพื่อสร้างประสบการณ์เลียนแบบกับการเยี่ยมชมพิพิธภัณฑ์งั้นหรอ"
คำตอบก็คือ ไม่ใช่ครับ
แต่เป็นเสริมประสบการณ์ต่างหาก
เท่านี้แหละครับ ขอบคุณครับ
ขอบคุณครับ
คูณรู้มั้ยว่าสิ่งที่ผมทำคือการเขียนให้กับเด็ก และผมก็น่าจะเป็น ผู้เขียนหนังสือเด็กในอเมริกาที่มี่คนอ่านเยอะที่สุดก็ว่าได้
และผมก็มักจะบอกคนอื่นเสมอๆว่า ผมไม่ต้องการที่จะโผล่มาเหมือนนักวิทยาศาสตร์
คุณให้ผมแต่งเป็นชาวนาหรือคนในเสื้อหนังก็ได้ และก็ยังไม่มีใครให้ผมแต่งเป็นชาวนา
ผมมาที่นี้วันนี้เพื่อจะมาพูดกับพวกคุณ เกี่ยวกับวงกลมและการสำแดง
การสำแดงในที่นี้ นั้นเหมือนกับแวลาคุณหาของที่คุณทำตกไว้
คุณต้องกลับไปที่นั้นเพื่อที่จะได้เจอมัน และนั้นก็คือการสำแดง
นี้เป็นภาพวาดของวงกลม
เพื่อนผมที่ชื่อว่า ริชาร์ด บอริงโบรค วาดรูปนี้
มันเป็นวงกลมท่ค่อนข้างซับซ้อน และนั้นก็เป็นเรื่องราวที่ผมกำลังจะเล่าต่อไปนี้
วงกลมของผมเกิดขึ้นเมื่อตอนยุค 60 ในสมัยมัธยมที่ สโตว์ รัฐโอไฮโอ ณ ตอนที่ผมเป็นกระเทยประจำห้อง
ผมมักจะเป็นคนที่ถูกตีจนเลือดไหล ทุกๆอาทิตย์ในห้องน้ำชาย จนกระทั้งมีครูคนนึงได้ช่วยชีวิตผมไว้
ครูช่วยผมโดยการให้ผมใช้ห้องน้ำ ในห้องพักของครู
ครูไม่ได้บอกใคร
เป็นเวลา 3 ปี
วันนึง ผมต้องออกจากเมือง
มีเงินติดตัวเพียง $85 ผมโผล่มาอีกทีก็ซาน ฟรานซิสโก รัฐคาลิฟอเนีย ณ ที่นั้นผมได้พบแฟนของผม และกลับมาในยุค 80 ผมค้นพบว่ามันสำคัญ ที่จะเริ่มทำงานในองค์กร AID
3 หรือ 4 ปีที่แล้ว ผมได้รับโทรศัพท์ตอนกลางดึก จากครูคนนั้น มิสซิส โพสเทน เธอพูดว่า "ฉันต้องการจะเจอเธอ
ฉันรู้สึกผิดหวัง ที่เราไม่เคยได้รู้จักกันในฐานะผู้ใหญ่
เธอจะมาเจอฉันที่โอไฮโอได้มั้ย? และเอาแฟนเธอมาด้วย ฉันรู้ว่าเธอคงเจอแล้ว
อีกอย่างนีงที่ฉันควรบอก คือฉันเป็นมะเร็งตับอ่อน และฉันขอร้อง ให้เธอมาเร็วๆ"
แน่นอน วันรุ่งขึ้้นพวกเราอยู่ คลีฟแลนด์
เรามองดูเธอ พวกเราหัวเราะและร้องไห้ และเราก็รู้ว่าเธอต้องการบ้านพักสำหรับคนป่วยระยะสุดท้าย
เราเจอบ้านพักสำหรับเธอ พวกเราดูแลเธออย่างดี และดูแลครอบครัวเธอ เพราะมันเป็นสิ่งจำเป็น
มันเป็นสิ่งที่เรารู้ว่าต้องทำ
สำหรับเธอผู้ซึ่งต้องการรู้จักฉันในฐานะผู้ใหญ่คนนึง ในที่สุดก็ได้รู้จัก เธอได้กลายเป็นฝุ่นธุลี อยู่ในกำมือของฉัน
และสิ่งที่เกิดขึ้นนั้นก็คือ วงกลมได้ปิดลง มันกลายเป็นวงกลมที่สมบูรณ์ และนั้นการสำแดงที่ผมได้พูดถึง ก็เกิดขึ้น
การสำแดงในที่นี้คือ ความตายเป็นส่วนนึงของชีวิต
ครูคนนี้ได้ช่วยชีวิตผมไว้ ผมและแฟนผมได้ช่วยเธอเป็นการตอบแทน
และคุณรู้อะไรมั้ยว่าส่วนนึงของชีวิตก็ต้องการ จากชีวิตทั้งหมด
นั้นคือ ความจริง และ สิ่งสวยงาม ผมดีใจที่ได้พูดเกี่ยวกับมันวันนี้
ชีวิตยังต้องการ เกียรติยศ ความรักและความปิติยินดี และมันเป็นหน้าที่ของพวกเราที่จะมอบสิ่งเหล่านั้น
ขอบคุณครับ
ฉันชื่อเจซซี และนี่คือกระเป๋าเสื้อผ้าของฉัน
แต่ก่อนที่ฉันจะเปิดให้ดูว่ามีอะไรอยู่ข้างใน ฉันขอสารภาพต่อสาธารณชน ก่อนว่า ฉันเป็นพวกคลั่งการแต่งตัวมาก
ฉันรักที่จะสรรหา แต่งตัว และมากไปกว่านั้นคือ ถ่ายรูปและเอาลงบล๊อค เสื้อผ้าสีสดๆ บ้าๆ สำหรับใส่ในทุกสถานการณ์
แต่ฉันไม่ได้ซื้ออะไรใหม่เลย
ฉันได้เสื้อทุกตัวมาจากของมือสอง จากตลาดปล่อยของและร้านขายของถูกต่างๆ
โอ้ ขอบคุณคะ
การซื้อของมือสอง เปิดโอกาสให้ฉันได้ลดผลกระทบ ที่ตู้เสื้อผ้าของฉันมีต่อสิ่งแวดล้อม และลดค่าใช้จ่ายในกระเป๋าสตางค์ของฉันด้วย
ฉันได้พบผู้คนดีๆมากมายหลายแบบ ทุกบาททุกสตางค์ ฉันใช้ไปอย่างมีคุณค่า ฉันดูมีเอกลักษณ์ และมันทำให้การช้อปปิ้งเป็นเหมือนการล่าหาสมบัติ
เหมือนกับ วันนี้ฉันจะหาอะไรได้นะ
แล้วมันจะใช่ไซต์ของฉันหรือเปล่า
ฉันจะชอบสีไหม
แล้วราคามันจะต่ำกว่า 20ดอลล่าร์ไหม
ถ้าคำตอบทั้งหมดคือ ใช่ ฉันรู้สึกเหมือนกับฉันชนะแล้ว
ขอฉันย้อนกลับมาที่กระเป๋าเสื้อนะคะ แล้วจะบอกคุณว่าฉันแพ็คอะไร มาสำหรับสัปดาห์อันน่าตื่นเต้นที่TEDนี้
ฉันหมายถึง อะไรที่สาวบ้าคลั่งการแต่งตัวจะพกมานะ
ฉันจะโชว์ให้คุณดูว่าฉันพกอะไรมาบ้าง
ฉันพก กกน.มา 7 ตัวคะ ก็แค่นั้นเอง
จำนวนพอดีสำหรับใส่ในหนึ่งสัปดาห์เลย นี่เป็นสิ่งที่ฉันใส่มาในกระเป๋า
ฉันพนันว่าฉันสามารถหา ทุกอย่างที่ฉันจะใส่ได้ เมื่อมาถึงที่ ปาล์ม สปริง นี้
และในเมื่อคุณไม่ได้รู้จักฉัน ในฐานะผู้หญิงคนหนึ่งที่เดินรอบๆการสัมมนา TED ด้วยชุดชั้นในของเธอ นั่นหมายความว่า ฉันค้นพบบางอย่าง
และในตอนนี้ ฉันอยากจะแสดงให้คุณเห็นเสื้อผ้าที่ฉันใส่ในหนึ่งสัปดาห์นี้
ฟังดูดีไหมคะ
ดังนั้น ฉันจะทำแบบนี้คะ ฉันจะบอกเล่าถึงบทเรียนชีวิตสองสามข้อ ที่ฉันคิดว่า ฉันได้เรียนรู้มา จากการผจญภัยที่ชื่อว่า ไม่ใส่อะไรใหม่
มาเริ่มกันที่วันอาทิตย์เลยคะ
ฉันเรียกชุดนี้ว่า เสือเปล่งประกาย
คุณไม่ต้องใช้เงินจำนวนมากเพื่อที่จะดูดีคะ
คุณสามารถดูดีสุดๆได้ในราคาต่ำกว่า 50ดอลล่าร์
เสื้อผ้าชุดนี้ รวมแจ๊กเก็ตด้วยแล้ว ราคาแค่ 55 ดอลล่าร์ และนี่เป็นราคาที่แพงที่สุด ที่ฉันใส่ในสัปดาห์นี้เลยคะ
วันจันทร์: สีคือพลัง
มันเป็นอะไรที่เกือบจะเป็นไปไม่ได้ในทางกายภาพ ที่คุณจะอารมณ์เสียในวันที่คุณใส่กางเกงสีแดงแปร๊ด
ถ้าคุณมีความสุข คุณจะดึงดูดคนอื่นๆที่มีความสุขรอบๆตัวเข้ามา
วันอังคาร: แต่งให้พอดีตัวเป็นการคิดมากเกิน
ฉันใช้เกือบทั้งชิวิต พยายามที่จะเป็นตัวของตัวเอง และในขณะเดียวกันเข้ากับคนอื่นด้วย
จงเป็นตัวของคุณเอง
ถ้าคุณแวดล้อมตัวคุณด้วยคนที่ใช่ พวกเขาไม่แค่จะเข้าใจคุณเท่านั้น แต่พวกเขาจะชื่นชมคุณ
วันพุธ: หวงแหนความเป็นเด็กของคุณไว้
บางครั้ง คนอื่นบอกฉันว่า ฉันเหมือนพวกแต่งตัวเล่น หรือบางครั้งฉันทำให้พวกเขานึกถึงเด็ก 7 ขวบ
ฉันชอบยิ้มคะ และพูดว่า "ขอบคุณ"
วันพฤหัสบดี: ความมั่นใจคือหัวใจหลัก
ถ้าคุณคิดว่าคุณดูดีในบางชุด คุณก็น่าจะคิดถูกแล้ว
แต่ถ้าคุณคิดว่าคุณดูไม่ดีในอีกชุด คุณก็อาจจะคิดถูกเช่นกัน
ฉันโตมากับแม่ที่สอนสิ่งนี้ให้ฉันทุกวี่ทุกวัน
แต่จนเมื่อฉันอายุ30แล้ว ฉันถึงจะเข้าใจว่าที่ท่านสอนหมายความว่าอย่างไร
และฉันจะอธิบายให้คุณฟังในไม่กี่วินาทีนี้
ถ้าคุณเชื่อว่าคุณเป็นคนสวย ทั้งภายในและภายนอก ไม่มีลุคไหนที่คุณไม่สามารถเป็นได้
ดังนั้นไม่มีข้ออ้างอะไรสำหรับพวกเราเหล่าผู้ฟังที่นี่
พวกเราสามารถเจ๋งในสิ่งที่พวกเราอยากเป็นได้
ขอบคุณคะ
วันศุกร์: ความจริงสากล-- 5คำสำหรับพวกคุณ: เลื่อมทองเข้าได้กับทุกอย่าง
และสุดท้าย วันเสาร์: พัฒนาสไตล์ที่เป็นเอกลักษณ์ของตัวคุณ เป็นหนทางที่ดีที่สุดในการบอกโลกเกี่ยวกับตัวคุณ โดยไม่จำเป็นต้องพูดสักคำ
มันพิสูจน์ให้ฉันเห็นมานักต่อนักแล้ว ว่าผู้คนเดินเข้ามาหาฉันสัปดาห์นี้ เพียงแค่เพราะสิ่งที่ฉันสวมใส่เท่านั้นเอง และพวกเราก็ได้คุยกันสนุกเลย
ดังนั้น แน่นอนว่าของเหล่านี้คง ใส่ลงไปในกระเป๋าจิ๋วนี้ไม่ลงแน่
ดังนั้น ก่อนที่ฉันจะกลับบ้านที่บลูคลิน ฉันจะบริจาคทุกอย่างกลับคืนให้หมด
เพราะบทเรียนที่ฉันพยายามเรียนรู้ในสัปดาห์นี้ คือมันโอเคที่จะปล่อยวาง
ฉันไม่จำเป็นต้องยึดติดทางอารมณ์อะไรกับของเหล่านี้ เพราะในมุมต่างๆ เราจะพบเสมอว่ามี สิ่งบ้าๆ สีสันสวยๆ เสื้อผ้าวาวๆ ที่รอฉันอยู่ เพียงแค่ฉันใส่ความรักในหัวใจและการมองเท่านั้น
ขอบคุณมากค่ะ
ขอบคุณค่ะ
ในนิวยอร์ค ผมเป็นหัวหน้าฝ่ายการพัฒนา ขององค์กรไม่แสวงผลกำไร นามว่า โรบิน ฮู้ด
ในยามที่ผมไม่ได้ต่อสู้กับความยากจน ผมก็ต่อสู้กับเปลวเพลิง ในฐานะผู้ช่วยหัวหน้า ของบริษัทป้องกันเพลิงไหม้แห่งหนึ่ง
ในเมืองของเรา ที่อาสาสมัครมีหน้าที่ช่วยเหลือเจ้าหน้าดับเพลิงที่เชี่ยวชาญ คุณจะต้องไปถึงที่เกิดเหตุให้เร็วที่สุด เพื่อที่จะได้ช่วยเหลืออะไรสักอย่าง
ผมจำที่ผมผจญเพลิงครั้งแรกได้ครับ
ผมเป็นอาสาสมัครคนที่สองที่เข้าไปถึงที่เกิดเหตุ เลยมีโอกาสมากพอตัว ที่ผมจะได้เข้าไปผจญเพลิง
แต่การแข่งขันกับอาสาสมัครคนอื่นยังหนักหน่วง เพื่อที่จะหาตัวเจ้าหน้าที่ที่รับผิดชอบ และถามว่า หน้าที่ของเราคืออะไร
ตอนที่ผมเจอหัวหน้าทีมดับเพลิง เขากำลังตั้งใจคุย กับเจ้าของบ้านที่ถูกไฟไหม้ ซึ่งแน่นอนว่า วันนี้เป็นหนึ่งในวันที่แย่ที่สุดสำหรับเธอ
กลางดึกคืนนั้น เธอยืนถือร่มตากฝน ในชุดนอน และเท้าเปล่า มองเปลวไฟที่กำลังลุกท่วมบ้าน
อาสาสมัครที่มาถึงคนแรก -- เรียกเขาว่า เล็กซ์ ลูเธอร์ แล้วกัน -- พบหัวหน้าทีมดับเพลิงก่อนผม เขาถูกส่งให้เข้าไปในบ้าน เพื่อช่วยชีวิตสุนัขของเจ้าของบ้าน
สุนัข! ผมยื้นอึ้งด้วยความอิจฉา
และนี่คือนักกฎหมาย หรือผู้จัดการการเงินคนหนึ่ง ที่จะคุยอวดกับทุกคนได้อีกชั่วชีวิตว่า เขาวิ่งตรงเข้าไปในบ้านที่ไฟลุกโชติช่วง เพื่อที่จะรักษาชีวิตชีวิตหนึ่งไว้ เพียงแค่เพราะว่าเขามาก่อนผมเพียง 5 วินาที
และผมก็เป็นคนต่อไป
หัวหน้าทีมเรียกผมไปหา และพูดว่า
"เบโซส์ ผมต้องการให้คุณเข้าไปในบ้าน
ขึ้นไปชั้นสอง ผ่านเปลวเพลิงเข้าไป แล้วไปหยิบรองเท้ามาสักคู่ ให้คุณผู้หญิงคนนี้"
ผมสาบานเลย
มันไม่ใช่สิ่งที่ผมหวังไว้ แต่ผมก็เข้าไป -- ตรงขึ้นไปชั้นสอง ฝ่าเหล่านักดับเพลิงมืออาชีพ ซึ่งเสร็จงานดับเพลิงส่วนใหญ่แล้ว แล้วเข้าไปยังห้องนอนใหญ่ เพื่อหยิบรองเท้า
ผมรู้นะว่าพวกคุณคิดอะไรอยู่ แต่ผมไม่ใช่ฮีโร่หรอก
ผมเดินกลับออกมาข้างนอก ที่ผมเจอศัตรูของผม พร้อมกับสุนัขแสนรักตัวนั้น ที่หน้าบ้าน
เรานำสมบัติของเราไปให้กับเจ้าของบ้าน ซึ่งแน่นอนล่ะ ของเขาได้รับความสนใจมากกว่าของผม
หลายอาทิตย์ต่อมา หน่วยงานของผมได้รับจดหมายจากเจ้าของบ้าน ขอบคุณพวกเรา สำหรับความพยายามทั้งหมด ที่จะรักษาบ้านของเธอเอาไว้
เธอยังกล่าวถึงน้ำใจของพวกเราด้วยว่า ถึงกับมีคนเข้าไปเอารองเท้ามาให้ด้วย
ทั้งจากงานของผมที่โรบิน ฮู้ด และงานพิเศษในฐานะนักดับเพลิงอาสาสมัคร ผมได้พบเห็นน้ำใจ และความตั้งใจที่จะทำดี ในระดับที่สูงมากๆ และผมก็ได้พบเห็นทั้งความงาม และความกล้าหาญ ที่แตกต่างกันไปของแต่ละคน
คุณรู้ไหมผมเรียนรู้อะไรจากงานพวกนี้
ทุกๆสิ่ง ไม่ว่าจะเล็กหรือใหญ่ ก็สำคัญหมด
ผมมองไปรอบๆห้องนี้ ผมเห็นผู้คน ทั้งที่ประสบความสำเร็จ อย่างล้นหลามแล้ว หรือไม่ก็กำลังมุ่งหน้าสู่จุดนั้น ผมอยากจะฝากคำพูดนี้ไว้ครับ "อย่ารอ"
อย่ารอจนกว่าคุณทำเงินล้านก้อนแรกได้ แล้วจึงเริ่มทำประโยชน์ให้คนอื่น
ถ้าคุณมีอะไรที่คุณให้ได้ ก็จงให้เลย
ไม่ว่าจะเป็นเลี้ยงอาหารคนจน ช่วยทำความสะอาดสวนในหมู่บ้าน
หรือสอนหนังสือเด็ก
เราไม่ได้มีโอกาสทุกวันนะครับ ที่จะช่วยชีวิตคนคนหนึ่ง แต่ทุกๆวัน เรามีโอกาสที่จะเปลี่ยนแปลงชีวิตใครบางคน
ดังนั้น ทำไปเถอะครับ แม้จะเป็นเพียงรองเท้าคู่เดียว
ขอบคุณครับ
บรูโน่ กีสซานี่: มาร์ค กลับมาก่อนครับ
มาร์ค เบโซส์: ขอบคุณครับ
ผมอยากให้ทุกท่านลองนึกภาพ ชุดหุ่นยนต์ที่สวมใส่ได้ ใส่แล้วจะทำให้คุณมีความสามารถเหนือมนุษย์ หรืออีกอย่างที่สามารถทำให้คนพิการที่ต้องใช้ชีวิตอยู่บนรถเข็น กลับมายืนและเดินได้อีกครั้ง
ณ สถาบันเบิร์กลีย์ ไบโอนิคส์ เราเรียกสิ่งนี้ว่า 'exoskeleton'
สิ่งนี้ไม่ได้แตกต่างจาก เสื้อผ้าที่คุณใส่ทุุกๆเช้าเลย เพียงแต่ใส่แล้วจะเพิ่มความแข็งแกร่ง และเพิ่มความเร็วให้กับผู้ใส่ อีกทั้งยังสามารถช่วยในเรื่องการทรงตัวได้อีกด้วย
จริงๆแล้วมันเป็นการผนวกให้เข้ากัน ระหว่างมนุษย์และเครื่องยนต์
ไม่ใช่แค่นั้น มันยังเป็นการรวมและเชื่อมคุณ เข้ากับนานาสิ่ง และอุปกรณ์เสริมอื่นๆ
แต่นี่ไม่ได้เป็นเพียงความคิดที่ลอยอยู่บนอากาศนะครับ
เอาล่ะ...เพื่อให้เห็นภาพโครงการของพวกเรา ผมจะเริ่มพูดถึง ชีวิตประจำวันของทหารอเมริกัน ที่สะพายของบนบ่าประมาณ 100 ปอนด์เป็นประจำ และยังอาจจะต้องแบกอุปกรณ์เสริมอื่นๆอีก
แน่นอนว่า นี่เป็นสาเหตุหลัก ที่นำไปสู่โรคภัยไข้เจ็บต่างๆ ประมาณร้อยละ 30 ของทหารเหล่านี้ เป็นโรคปวดหลังเรื้อรัง
ทีนี้ เราเลยได้มาศึกษาลงลึกเกี่ยวกับปัญหานี้ และสร้างชุดหุ่นยนต์ exoskeleton เพื่อต่อกรกับโรคนี้โดยเฉพาะ
เอาล่ะครับ ขอเชิญทุกท่านพบกับ ชุดจอมพลังฮัลค์ หรือ Human Universal Load Carrier
ทหาร: ด้วยชุดหุ่นยนต์จอมพลัง HULC นี้ ทำให้ผมสามารถแบกของ 200 กว่าปอนด์เดินบนพื้นผิวทุกสภาพ ติดต่อกันหลายๆชั่วโมงได้
การออกแบบที่ยืดหยุ่นเผื่อการหมอบลงที่ต่ำ คลานและการเคลื่อนไหวที่คล่องตัว
มันรู้ว่าผมจะทำอะไร และจะเดินไปทางไหน ทั้งยังเพิ่มความแข็งแกร่งและความอึดด้วย
อายเทอร์ เบนเดอร์: "พวกเราพร้อมสำหรับผู้ร่วมธุรกิจ เพื่อเปิดตัวเครื่องมือตัวนี้ ซึ่งก็คือ 'exoskeleton' ตัวใหม่ในปีนี้
และมันเป็นของจริง
และทีนี้ เราลองหันมาสนใจ ผู้ที่นั่งบนรถเข็็นกันบ้าง ซึ่งสิ่งที่ผมภูมิใจเป็นพิเศษ
มีประชากรที่ใช้รถเข็นอยู่ กว่า 68 ล้านคนทั่วโลก
โดยคำนวนเป็นประมาณ 1 เปอร์เซนต์ของประชากรทั้งหมด
ตัวเลขนี้นับจากเงื่อนไขที่ค่อนข้างรัดกุม
ที่พวกเรากำลังพูดถึงนี้ก็คือ ผู้้ที่ได้รับบาดเจ็บจากไขสันหลัง ในช่วงต้นๆของชีวิต อายุราวๆ 20, 30 หรือ 40 กว่าๆ พวกเขามักไม่มีทางเลือกอื่นแล้ว นอกจาก "รถเข็น"
และยังมีประชากรผู้สูงอายุ ที่เพิ่มขึ้นทวีคูณ
และตัวเลือกเดียว สำหรับคนส่วนใหญ่ ที่เป็นเส้นเลือดอุดตันหรือโรคแทรกซ้อนอื่นๆ ก็คือ "รถเข็น" เช่นกัน
และนั่นเป็นนวัตกรรมของ 500 ปีที่ผ่านมา ที่ผมถือว่าเป็นนวัตกรรมที่ประสบความสำเร็จอย่างท่วมท้น
และพวกเราคิดว่า ถึงเวลาสำหรับ พาหนะใหม่ๆ
กระผมขอแนะนำ eLEGS ที่คุณอแมนด้า บ๊อกซ์เทลใส่มาในวันนี้ เธออยู่กับโรคบาดเจ็บทางไขสันหลังมาเป็นเวลา 19 ปี และผลของโรคนั้นก็คือ เธอไม่สามารถเดินด้วยสองขาของตัวเอง มาเป็นเวลา 19 ปีแล้ว จนถึงปัจจุบัน
อแมนด้า บ๊อกซ์เทล: "ขอบคุณค่ะ"
อแมนด้าใส่ชุด eLEGS ของพวกเราอยู่
ในตัวมันมีเซ็นเซอร์
โดยเป็นเซนเซอร์ที่ไม่มีอะไรก่อกวน ในไม้พยุง โดยมันจะส่งสัญญาณกลับไปยัังคอมพิวเตอร์ ที่อยู่ด้านหลังเธอ
และยังมีแบตเตอร์รี่ตรงนี้อีกด้วย เครื่องยนต์ติดตั้งอยู่ตรงบั้นท้าย รวมถึงข้อต่่อเข่า ที่ทำให้เธอเดินไปด้านหน้า ได้ลื่นไหลและเป็นไปอย่างธรรมชาติ
อาแมนด้า: ตอนดิฉันอายุ 24 ปี ดิฉันถูกจัดให้เป็นผู้เล่นแถวบนในกีฬาประเภทนี้ และเพียงครั้งเดียวที่หกล้มตีลังกาตอนเล่นสกีลงเขา ก็ทำให้ดิฉันพิการ
เพียงเสี้ยววินาที ดิฉันสูญเสียความรู้สึกและการเคลื่อนไหวทั้งหมด ตรงช่วงล่างกระดูกเชิงกราน
เมื่อถึงโรงพยาบาล คุณหมอเดินเข้ามาในห้องของดิฉัน และพูดกับดิฉันว่า "อแมนด้า คุณจะไม่สามารถเดินได้อีก"
และนั่นคือเมื่อ 19 ปีที่แล้ว
เขาทำให้ ดิฉันหมดหวังในทุกๆเรื่อง ที่ผ่านมา
แล้วเทคโนโลยีที่พัฒนาหลายรูปแบบ ก็ทำให้ดิฉัน สามารถกลับไปเล่นสกีได้อีกครั้งหนึ่ง รวมถึงปีนเขา หรือแม้กระทั่งปั่นจักรยานมือ
แต่ไม่เคยมีสิ่งใดๆ ที่ทำให้ดิฉันกลับมาเดินได้ จนถึงวันนี้
ขอบคุณค่ะ
เอเธอร์: จากที่ทุกท่านเห็น พวกเรามีเทคโนโลยี มีอุปกรณ์ ที่สามารถต่อยอดต่อไปได้้
แล้วมันอยู่ในมือพวกเรานี่แหละ พวกเราทุกคนต่างก็มีศักยภาพเหล่านั้น ที่สามารถเปลี่ยนแปลงชีวิต ของคนรุ่นหลัง ไม่ใช่เพียงสำหรับทหาร หรือสำหรับอแมนด้าที่อยู่ที่นี่และผู้ใช้รถเข็นเท่านั้น แต่สำหรับทุกๆคน
ขอบคุุณครับ
ผมมีความสุขในชีวิต ที่ได้ทำงานในโครงการที่น่าทึ่งหลายโครงการ
แต่สิ่งที่เจ๋งที่สุดที่ผมได้ทำ คือทำงานร่วมกับคนคนนี้
คนๆนั้นชื่อTEMPT
TEMPTเป็นศิลปินกราฟิติที่สำคัญที่สุดคนหนึ่งในยุค80s
และวันนึงเขากลับบ้านหลังจากวิ่งออกกำลังกาย แล้วพูดว่า"พ่อ ผมรู้สึกเสียวๆขาทั้งสองข้าง"
และนั่นก็เป็นอาการในระยะเริ่มต้นของโรคALS
ดังนั้นตอนนี้TEMPTเป็นอัมพาตไปแล้ว
เขาใช้ได้แค่ตาทั้งคู่ของเขา
ผมได้สัมผัสตัวตนของเขา
ผมมีบริษัทที่ทำงานออกแบบและแอนิเมชัน ดังนั้นแน่นอนว่ากราฟิติก็เป็นส่วนนึงใน สิ่งที่เราชื่นชมและให้ความเคารพกับโลกศิลปะด้วย
และพวกเราได้ตัดสินใจที่จะสนับสนุน โทนี่ TEMPT และความมุ่งมั่นของเขา
ดังนั้นผมจึงไปพบกับพี่ชายและพ่อของเขา และพูดว่า"ถ้าพวกเราให้เงินกับคุณ
คุณจะเอาไปทำอะไร"
แล้วพี่ชายเขาก็พูดว่า"ผมแค่อยากพูดคุยกับโทนี่ได้อีกครั้ง"
ผมแค่ต้องการที่จะสื่อสารกับเขาได้ และเขาสามารถสนทนากับผมได้
และผมพูดว่า "เดี๋ยวก่อน ไม่ใช่ว่า ผมเคยเห็นสตีเฟน ฮอร์กิน ไม่ใช่ว่าคนที่เป็นอัมพาตสามารถสนทนาได้หรอ ผ่านทางอุปกรณ์เหล่านี้"
พี่เขาตอบว่า" ไม่ ถ้าคุณไม่ใช่คนรวย และมีประกันชั้นดี คุณไม่สามารถทำได้
อุปกรณ์เหล่านี้ไม่สามารถเข้าถึงประชาชนได้"
ผมเลยถามว่า"ถ้างั้น คุณสื่อสารกันอย่างไรละ"
พวกคุณเคยดูหนังเรื่อง "The Diving Bell and the Butterfly" ไหมครับ
นั่นเป็นวิธีที่พวกเขาสื่อสารกัน ใช้นิ้วชี้ตามตัวหนังสือต่างๆ
ผมพูดขึ้นว่า "นั่นมันล้าสมัยมากนะ ทำไมมันถึงเป็นเช่นนั้นได้"
ผมเลยแสดงความตั้งใจด้วยการเขียนเช็ค และแทนที่ผมจะเขียนเช็ค ที่ผมไม่รู้เลยว่าจะต้องเขียนสักกี่ตังค์
ผมสัญญากับพี่ชายและพ่อของเขาว่า "เอาละ" นี่คือข้อตกลง โทนี่จะพูดได้อีกครั้ง พวกเราจะหาเครื่องช่วยให้เขา และพวกเราจะหาวิธีทำให้เขาได้ทำงานศิลปะอีกครั้ง
เพราะนี่มันเหมือนเป็นการล้อเลียนคนที่มีหลายสิ่งหลายอย่างในตัวเขา แต่ไม่สามารถถ่ายทอดมันออกมาได้"
ประมาณสองเดือนหลังจากนั้นผมได้ไปพูดในสัมมนา
แล้วพบกับกลุ่มคนหนึ่งชื่อGRL Graffiti Research Lab และพวกเขาก็มีเทคโนโลยี ที่สามารถฉายแสงลงบนพื้นผิวต่างๆได้ ดังนั้น ด้วยเลเซอร์ พ้อยเตอร์ วาดลงบนนั้น และบันทึกลงบนพื้นผิว
มันก็จะไปรอบๆและสร้างงานศิลปะขึ้นแบบนี้
สิ่งต่างๆเหล่านี้ พวกเขาบอกว่ามันเป็นวงจรชีวิต
เริ่มจากอวัยวะเพศ ตามด้วยคำโง่ๆ ตามมาด้วยคำนินทาเกี่ยวกับบุช และจากนั้นผู้คนก็เข้าถึงศิลปะ
แต่ตลอดที่พวกเขานำเสนอมันคือวงจรชีวิต
ผมกลับบ้านและทานมื้อค่ำกับภรรยา เล่าเรื่องราวต่างๆให้เธอฟัง แล้วพวกเราก็ "เดี๋ยวก่อน ถ้าพวกเรารู้ว่าเทคโนโลยีที่มีอยู่ สามารถใช้ดวงตาควบคุมได้ ทำไมเราไม่หาทางทำให้TEMPTบังคับเลเซอร์ได้ล่ะ และเขาก็จะได้ทำกราฟิติอีกครั้ง นั่นคงจะดีไม่น้อยเลยสินะ"
นี่จึงเป็นจุดเริ่มต้นของการเดินทาง
และประมาณสองปีให้หลัง หรือปีนึงหลังจากนั้น หลังจากจัดระเบียบอยู่สักพัก และเครื่องย้ายสิ่งต่างๆ เราได้บรรลุเป้าหมายสองสามอย่าง
อย่างนึง เราได้ทำลายกำแพงของบริษัทประกันลง และพวกเราได้เครื่องมือให้TEMPT ที่เขาสามารถใช้สื่อสาร เหมือนกับเครื่องมือของสตีเฟน ฮอร์กิน
ซึ่งมันเยี่ยมมาก
และเขาก็เป็นคนที่ตลกคนนึงเลยทีเดียว ผมเรียกเขาว่าโยดา เพราะคุณพูดกับเขา แต่คุณกลับได้อีเมลล์เป็นคำตอบ แล้วผมก็แบบว่า "ฉันมันไม่มีค่า คนพวกนี้ช่างน่าทึ่งจริงๆ"
อีกอย่างที่พวกเราทำ คือเราได้7โปรแกรมเมอร์จากทั่วโลก จากทั่วทุกมุมโลกจริงๆ มาอาศัยที่บ้านเรา
ภรรยา ลูกๆและผมย้ายไปอยู่ที่ในโรงรถ และพวกแฮกเกอร์กับโปรแกรมเมอร์เหล่านี้ แล้วยังพวกนักฤษฎีกับพวกอนาธิปไตยเหล่านี้ยึดครองบ้านผม
เพื่อนของเราหลายคนคิดว่าเราบ้าไปแล้วที่ทำแบบนี้ แล้วเมื่อพวกเรากลับเข้าบ้าน เราเอารูปบนฝาผนังออกหมด แล้วเอารูปกราฟิติขึ้นแทน
แต่กว่าสองสัปดาห์ ที่เราทำโปรแกรม เราได้ไปที่ทางเดินของเวนิซ ลูกๆผมได้มีส่วนร่วม สุนัขของผมก็มีส่วนร่วมด้วย พวกเราได้สร้างนี่ขึ้น
มันเรียกว่าEyeWriter พวกคุณสามารถเห็นคำอธิบายการใช้งานได้
นี่เป็นแว่นกันแดดราขาถูก ที่พวกเราซื้อจากถนนVenice Beach มีลวดทองแดงสองสามเส้น และมีพวกเครื่องใช้ในบ้านกับอุปกรณ์วิทยุ
เราเอากล้องPS3 เปิดมันขึ้น ติดตั้งกับไฟLED และตอนนี้เราก็ได้ช่องที่ฟรี คุณสร้างมันขึ้นด้วยตัวเอง พิมพ์โคดฟรี คุณดาวโหลดซอฟแวร์ฟรี
และตอนนี้พวกเราได้ผลิืตช่องทาง ที่ไร้ขีดจำกัด
จะไม่มีบริษัทประกันไหนพูดว่า"ไม่"
จะไม่มีโรงพยาบาลไหนพูดว่า"ไม่"
ทุกคนที่เป็นอัมพาตตอนนี้มีโอกาส ที่จะวาด หรือสื่อสารโดยใช้แค่ดวงตาของพวกเขาได้
ขอบคุณครับ
ขอบคุณพวกคุณมาก มันเยี่ยมมาก
ดังนั้น ในที่สุดของสองสัปดาห์ พวกเรากลับไปที่ห้องของTEMPT
ผมชอบรูปนี้ เพราะว่านี่เป็นห้องของคนอื่น และนี่เป็นของเขา
แล้วก็มีเรื่องยุ่งวุ่นวายมากมายก่อนการเปิดตัว
และหลังจากวางแผนมาหนึ่งปี สองสัปดาห์สำหรับสร้างโปรแกรม อดหลับอดนอนมานาน โทนี่ก็วาดรูปเป็นครั้งในรอบเจ็ดปี
และนี่เป็นรูปภาพอันน่าทึ่ง เพราะนี่คือการสนับสนุนในชีวิตเขา เขามองข้ามมันไป
พวกเราช่วยยกเตียงเขาขึ้นเพื่อเขาจะได้เห็น
และพวกเราก็ตั้งโปรเจ็คเตอร์ บนกำแพงในลานจอดรถของโรงพยาบาล
และเขาก็ได้เริ่มต้นวาดอีกครั้ง ต่อหน้าครอบครัวและเพื่อนๆ พวกคุณคงได้แต่จินตนาการ ว่าความรู้สึกตอนอยู่ที่ลานจอดรถเป็นอย่างไร
เรื่องตลกอย่างนึงคือ พวกเราต้องแอบเข้าไปในลานจอดรถด้วย ดังนั้นเราจึงรู้สึกเหมือนมีส่วนร่วมในฉากกราฟิติเช่นกัน
หลังจากรูปเสร็จ เขาก็ส่งเมลล์หาเรา และนี่คือสิ่งที่เขาตอบ "นี่เป็นครั้งแรกที่ผมได้วาดรูปในรอบเจ็ดปี"
ผมรู้เหมือนกับผมอยู่ใต้น้ำ และในที่สุดมีใครบางคนเอื้อมลงมา แล้วดึงผมขึ้นมาได้หายใจ
มันเยี่ยมมากว่าไหม
ดังนั้นนี้คือการต่อสู้ของเรา
ที่พวกเราไม่หยุดนิ่ง พัฒนาอย่างไม่หยุดยั้ง
และพวกเรากับสิ่งนี้มาได้เดินทางมาไกลถึงจุดนี้
นี่คือช่องทางที่น่าทึ่ง แต่มันก็เทียบเท่ากับEtch A Sketch
และคนที่มีความสามารถทางศิลปะนั้นสมควรได้รับอะไรมากกว่านั้น
พวกเราจึงอยู่ในช่วงปรับปรุง เครื่องมือให้ทำงานดีขึ้น เร็วขึ้น แข็งแรงขึ้น
ตั้งแต่นั้นเป็นต้นมา พวกเราก็ได้การยอมรับ
เราชนะหลายรางวัล
อย่าลืมว่า ทั้งหมดนี่ฟรี ไม่มีพวกเราคนไหนเลยได้เงินจากสิ่งนี้
มันมาจากเงินส่วนตัวพวกเราล้วนๆ
พอได้รางวัลก็เลยเหมือนกับ "โอ้ นี่มันเจ๋งมาก"
อาร์มสตรอง ทวิตเตอร์เกี่ยวกับเรา และในเดือนธันวา นิตยสารTimeให้ยกย่องเรา ว่าเป็นหนึ่งใน50สิ่งประดิษฐ์ยอดเยี่ยมแห่งปี2010, ซึ่งเป็นอะไรที่เจ๋งมาก
สิ่งที่เจ๋งที่สุดสำหรับเรื่องนี้คือ และนี่เป็นสิ่งที่ทำให้วงจรสมบูรณ์ น่าจะเป็นช่วงเดือนเมษาของปี ที่the Geffen MOCAในใจกลางเมืองLos Angeles ซึ่งจะมีงานนิทรรศการเรียกว่า"Art of the Streets"
และใน"Art of the Streets"ก็จะมี พวกstreet artเจ๋งๆมากมาย อย่างBanksy, Shepard Fairey, CAWs พวกเขาเหล่านี้จะไปที่นั่น
TEMPTก็จะไปร่วมงานด้วยเช่นกัน เป็นอะไรที่เยี่ยมมาก
นี่คือจุดประสงค์ของผมที่จะบอกว่า ถ้าคุณเห็นอะไรที่มันเป็นไปไม่ได้ ทำให้มันเป็นไปได้ซะ
ทุกสิ่งในห้องนี้เคยเป็นเรื่องที่เป็นไปไม่ได้มาก่อน เวทีนี้ คอมพิวเตอร์เครื่องนี้ ไมค์โครโฟน หรือthe EyeWriter เคยเป็นสิ่งที่เป็นไปไม่ได้มาก่อน
ทุกคนในที่นี้ทำให้มันเป็นไปได้
ผมไม่ใช่โปรแกรมเมอร์ ไม่เคยทำอะไรเกี่ยวกับโทคโนโลยีการรีบรู้ของดวงตา แต่ผมได้รับรู้บางอย่างและร่วมงานกับเหล่าบุคคลน่าทึ่งพวกนี้ เราจึงได้ทำให้สิ่งนี้เกิดขึ้น
และนี่คือคำถามที่ผมอยากทิ้งให้ทุกคนถามตัวเอง ทุกๆวันว่า เมื่อคุณคิดอะไรได้และคิดว่ามันควรจะต้องทำให้สำเร็จ ถ้าไม่ใช่ตอนนี้ แล้วเมื่อไหร่ละ และถ้าไม่ใช่ตัวเรา แล้วจะเป็นใคร
ขอบคุณครับ
แผนการที่อยู่ภายใต้หนอนคอมพิวเตอร์ที่ชื่อว่า 'Stuxnet' นี้ จริงๆแล้วมันเรียบง่ายมากๆ
เราไม่ต้องการให้อิหร่านมีระเบิดนิวเคลียร์
ส่วนสำคัญในการพัฒนาระเบิดนิวเคลียร์ของอิหร่าน ก็คือโรงงานเสริมสมรรถนะยูเรเนียมที่นาทันซ์
กล่องสีเทาที่คุณเห็น นั่นคือระบบควบคุมตามเวลาจริง
ถ้าเราสามารถเจาะเข้าไปในระบบเหล่านี้ ซึ่งควบคุมความเร็วและวาล์วต่างๆ เราก็จะสามารถก่อให้เกิดปัญหาได้มากมาย กับเครื่องหมุนเหวี่ยง ซึ่งเป็นส่วนสำคัญของการเสริมสมรรถนะ
กล่องสีเทาพวกนั้นไม่ได้ใช้ระบบวินโดวส์หรอกนะ มันเป็นเทคโนโลยีทีแตกต่างกันโดยสิ้นเชิง
แต่ถ้าเราสามารถ ใส่ไวรัสของวินโดวส์ ลงบนโน๊ตบุ๊ค ของวิศวกรทั้งหลาย ที่ควบคุมกล่องสีเทาเหล่านี้ เราก็เข้าไปอยู่ในเกมแล้ว
และนี่คือแผนการภายใต้ Stuxnet
เราเริ่มด้วยการวางระเบิดไว้ในเครื่องวินโดวส์
ข้อมูลจะถูกป้อนเข้ากล่องสีเทาผ่านโน๊ตบุ๊ควิศวกร ซึ่งจะไปสร้างความเสียหายกับเครื่องหมุนเหวี่ยงอีกที ทีนี้โครงการนิวเคลียร์ของอิหร่านก็จะล่าช้าลงไป ภารกิจเสร็จสิ้น
ง่ายใช่มั้ยล่ะ?
ผมจะเล่าให้ฟัง ว่าเราเจอคำตอบได้อย่างไร
ตอนที่เราเริ่มศึกษา Stuxnet เมื่อหกเดือนที่แล้ว ไม่มีใครรู้เลยว่าจุดประสงค์ของมันคืออะไร
สิ่งเดียวที่เรารู้ก็คือ โค๊ดตัววางระเบิด ซึ่งทำงานบนวินโดวส์ มีความซับซ้อนมากๆ มีการใช้ช่องโหว่หลายช่อง ซึ่งยังไม่มีใครค้นพบมาก่อน
และเหมือนว่ามันต้องการทำอะไรสักอย่าง กับกล่องสีเทาเหล่านี้ พวกระบบควบคุมเวลาจริง
นั่นคือสิ่งที่เราสังเกตเห็น เราจึงเริ่มการทดลองขึ้น เราทำให้ระบบของเราติดเชื้อ Stuxnet เพื่อที่จะดูว่ามันทำงานอย่างไร
และแล้วอะไรแปลกๆก็เกิดขึ้น
Stuxnet ทำตัวเหมือนหนูในห้องทดลอง ที่ไม่ชอบชีสที่เราให้ มันดม แต่ไม่ยอมกิน
ตามหลักแล้วมันไม่น่าเป็นเช่นนั้น
เราจึงทดลองด้วยชีสหลายๆ แบบ ผมจึงเข้าใจว่า มันเป็นการโจมตีแบบมุ่งเป้าหมาย
มีเป้าหมายของมันเองโดยสิ้นเชิง
ตัววางระเบิดจะคอยตรวจตรา บนกล่องสีเทา เพื่อมองหาองค์ประกอบเฉพาะตัว มันยังมองด้วยว่า โปรแกรมที่มันต้องการแพร่เชื้อใส่ กำลังทำงานอยู่บนเครื่องเป้าหมายหรือเปล่า
ถ้าคำตอบคือไม่ เจ้า Stuxnet มันก็จะไม่ทำอะไรเลย
นั่นก็เป็นอีกเบาะแสหนึ่งที่เราได้ แล้วเราก็เริ่มศึกษามัน เกือบจะตลอด 24 ชั่วโมงเลยก็ว่าได้ เพราะผมคิดว่า เรายังไม่รู้ว่ามันต้องการเล่นงานอะไร
มันอาจจะเป็น... ยกตัวอย่างนะ โรงไฟฟ้าในสหรัฐอเมริกา หรือโรงงานเคมีในเยอรมันนีก็เป็นได้
ดังนั้น เราควรจะหาเป้าหมายของมันให้ได้เร็วที่สุด
เราจึงดึงโค๊ดมันออกมา แล้วพยายามถอดรหัสมัน และเราก็ค้นพบว่า มันมีระเบิดดิจิตอลซ่อนอยู่สองลูก ลูกเล็กหนึ่ง และลูกใหญ่หนึ่ง
เราพบด้วยว่า มันเป็นผลงานวิศวรกรรมอย่างมืออาชีพ โดยคนที่มีข้อมูลภายในอย่างกระจ่างแจ้ง
พวกเขาต้องรู้ทุกกระเบียดนิ้ว ที่เข้าจะต้องโจมตี
พวกเขาคงจะรู้แม้กระทั่งขนาดรองเท้าของผู้ควบคุมโรงงานด้วยซ้ำ
พวกเขารู้ทุกอย่าง
และถ้าคุณได้ยินมาว่าตัววางระเบิดของ Stuxnet มีความซับซ้อนสูง และไฮเทคมากๆ ผมบอกได้เลยครับ ระเบิดที่มันวางไว้ เป็นวิทยาศาสตร์ระดับไอน์สไตน์เลย
มันเหนือกว่าทุกสิ่ง ที่เราเคยพบเคยเจอ
นี่คือตัวอย่างของโค๊ดที่ใช้ในการโจมตี
เรากำลังพูดถึง โค๊ดประมาณ 15,000 บรรทัด
ดูเหมือนภาษาคอมพิวเตอร์พื้นฐานๆ
ผมจะเล่าให้ฟัง ว่าเราตีความโค๊ดเหล่านี้ได้อย่างไร
สิ่งแรกที่เรามองหา ก็คือการเรียกใช้ฟังค์ชั่นที่มีอยู่แล้วในระบบ เพราะเรารู้อยู่แล้วว่าฟังค์ชั่นเหล่านี้ทำอะไรบ้าง
จากนั้นเราก็จะมองหาตัวจับเวลา และโครงสร้างข้อมูล และพยายามเชื่อมโยงมันกับโลกภายนอก เพื่อหาเป้าหมายของมันในโลกภายนอก
เราไม่จำเป็นต้องสร้างทฤษฎีของเราขึ้นมา เพื่อพิสูจน์ หรือหักล้างกับความคิดของเรา
ในการที่เราจะหาเป้าหมายที่แท้จริง เรารู้แล้วว่า มันพยายามจะทำลายบางสิ่งอย่างหนักหน่วง มันต้องเป็นเป้าหมายที่มีค่าสูง และน่าจะอยู่ในอิหร่าน เพราะรายงานการติดเชื้อส่วนใหญ่ อยู่บริเวณนั้น
เราไม่จำเป็นต้องหาเป้าหมายเป็นพันๆ ในบริเวณนั้น
เรากรองออกมาได้อย่างง่ายดาย ว่าเป้าหมายคือ โรงไฟฟ้านิวเคลียร์ บูชเชร์ และโรงงานเสริมสมรรถนะเชื้อเพลิง นาทันซ์
ผมจึงบอกผู้ช่วยของผม ให้ไปหารายชื่อผู้เชี่ยวชาญด้านโรงไฟฟ้าและระบบหมุนเหวี่ยงทั้งหมดที่เรามี
และผมก็โทรหาพวกเขา ขอยืมสมองของพวกเขา เพื่อที่จะจับคู่ความเชี่ยวชาญของพวกเขา กับข้อมูล และโค๊ดที่เราค้นพบ
มันได้ผลใช้ได้เลย
เราสามารถเชื่อมโยง ขีปนาวุธดิจิตอลลูกเล็ก กับระบบควบคุมตัวหมุน
ตัวหมุนคือส่วนที่ขยับได้ในเครื่องหมุนเหวี่ยง สีดำที่คุณเห็นนี่แหละครับ
และถ้าคุณสามารถเปลี่ยนแปลงความเร็วในการหมุนได้ คุณก็สามารถทำให้ตัวหมุนแตกร้าวได้ และทำให้เครื่องหมุนเหวี่ยงระเบิดในที่สุด
สิ่งที่เราค้นพบอีกอย่างคือ เป้าหมายในการโจมตี ถูกกำหนดให้กระทำอย่างช้าๆ เพื่อให้วิศวกรซ่อมบำรุง งงงวยกับสิ่งที่เกิดขึ้น และทำให้พวกเขาหาทางแก้ไม่ได้
ขีปนาวุธดิจิตอลลูกใหญ่นั้น ถ้าสังเกตดู ที่ข้อมูล และโครงสร้างข้อมูลของมัน
ยกตัวอย่างเช่น เลข 164 มันเด่นมากในโค๊ดเหล่านั้น คุณไม่มีทางมองข้ามมันไปได้
ผมจึงค้นคว้างานวิจัยทางวิทยาศาสตร์ต่างๆ ที่พูดถึงกระบวนการสร้างเครื่องหมุนเหวี่ยง ที่ใช้ในโรงงานที่นาทันซ์ และผมก็พบว่ามันมีโครงสร้าง ที่เรียกว่าโครงสร้างแบบหลั่นชั้น ในแต่ละชั้น จะมีเครื่องหมุนเหวี่ยง 164 ตัว
มันก็เลยกระจ่าง เราพบคู่ของมันแล้ว
ยังมีอีกนะ
เครื่องหมุนเหวี่ยงในอิหร่านพวกนี้ ถูกแบ่งออกเป็น 15 ระดับ
ทายดูสิ ว่าเราเจออะไรในโค๊ด
โครงสร้างที่เกือบเรียกได้ว่า เหมือนกันเป๊ะๆ
เราก็ได้ข้อสันนิษฐานอีกคู่หนึ่งแล้ว
ซึ่งมันทำให้เรามั่นใจมากๆ ต่อการค้นพบของเรา
อย่าเพิ่งเข้าใจผมผิดนะ มันไม่ได้ง่ายขนาดนั้น
กว่าจะเป็นผลลัพธ์เหล่านี้ เราใช้เวลากับมันอย่างหนักหน่วงอยู่หลายอาทิตย์
และเราก็เจอทางตันอยู่บ่อยๆ แล้วก็ต้องถอยออกมา
อย่างไรก็ตาม สุดท้ายเราก็พบว่า ขีปนาวุธดิจิตอลทั้งสองนั้น จริงๆแล้วโจมตีเป้าหมายเดียวกัน แต่ทำงานจากคนละมุม
ขีปนาวุธลูกเล็กเล็งไปที่เครื่องหมุนเหวี่ยงหนึ่งชั้น คอยหมุนมันให้เร็วขึ้น และช้าลง ในขณะที่ขีปนาวุธลูกใหญ่ ก็โจมตีเครื่องหมุนเหวี่ยงถึง 6 ชั้น และคอยเปลี่ยนแปลงวาล์วเรื่อยๆ
เพราะฉะนั้น สรุปรวมแล้ว เรามั่นใจมาก ว่าเราพบเป้าหมายที่มันจ้องเล่นงานแล้ว
มันคือนาทันซ์ และนาทันซ์อย่างเดียว
ดังนั้นเราจึงไม่ต้องกลัว ว่าเป้าหมายอื่นๆ จะโดนโจมตีโดย Stuxnet
นี่คือสิ่งที่พวกเราเจอ ผมว่ามันเจ๋งมากๆ
นี่คือกล่องเทาที่ผมพูดถึง และบนนั้น ก็คือเครื่องหมุนเหวี่ยง
สิ่งที่วายร้ายตัวนี้ทำ ก็คือ คอยดักจับข้อมูลจากเซ็นเซอร์ทั้งหลาย ยกตัวอย่าง เซ็นเซอร์วัดความดัน และเซ็นเซอร์วันแรงสั่นสะเทือน และป้อนข้อมูลให้กับโค๊ดอื่นๆ ที่ยังทำงานปกติอยู่ระหว่างการโจมตี ด้วยข้อมูลเท็จ
ซึ่งข้อมูลเท็จเหล่านี้ ถูกบันทึกไว้ก่อนหน้าโดยตัว Stuxnet เอง
มันเหมือนหนังฮอลลีวู๊ดเลยล่ะ ที่ระหว่างการปล้น กล้องวงจรปิดถูกป้อนด้วยวีดีโอที่ถูกอัดมาก่อนหน้าการปล้น
เจ๋งมั้ยล่ะ?
แผนการนี้ แน่นอนว่า ไม่ใช่แค่เพื่อลวงผู้ปฏิบัติงานในห้องควบคุม
จริงๆแล้วมันน่ากลัวกว่านั้นอีก
แผนการที่จริงก็คือ เพื่อหลีกเลี่ยงระบบป้องกันแบบดิจิตอล
เราจำเป็นต้องมีระบบดิจิตอลพวกนี้ ในสถานการณ์ที่มนุษย์ไม่สามารถตอบสนองได้เร็วพอ
ยกตัวอย่าง ในโรงงานไฟฟ้า เวลาที่ใบพัดปั่นไฟหมุนเร็วเกินไป คุณจะต้องเปิดวาล์วระบายภายในหนึ่งมิลลิวินาที
แน่นอนว่ามนุษย์ไม่สามารถทำได้ทัน
และนั่นคือเหตุผลที่เราต้องมีระบบดิจิตอลคอยป้องกัน
และเมื่อระบบเหล่านี้ถูกคุกคาม นั่นแหละเวลาที่ปัญหาใหญ่จะเกิดขึ้น
โรงไฟฟ้าของคุณอาจระเบิดเป็นจุลได้
โดยที่ผู้ควบคุมและระบบควบคุมไม่รู้เรื่องเลย
มันน่ากลัวมาก
แต่ยังน่ากลัวไม่พอ
สิ่งที่ผมจะพูดต่อไปนี้ มันสำคัญมากๆ
ลองนึกภาพตามนะครับ ถ้าการโจมตีนี้เป็นการโจมตีทั่วไป
ไม่ได้เจาะจงว่า จะต้องเป็นเครื่องหมุนเหวี่ยง ที่ทำหน้าที่เสริมสมรรถนะยูเรเนียม
มันก็สามารถมีผลได้อย่างเท่าเทียมกัน ในโรงไฟฟ้า หรือโรงงานผลิตรถยนต์
มันจะโจมตีกวาดไปทั่วก็ได้
และในฐานะผู้โจมตี คุณไม่ต้องแพร่ขีปนาวุธเหล่านี้ ด้วยแท่ง USB หรอก ดังที่เห็นจาก Stuxnet
คุณสามารถใช้หนอนคอมพิวเตอร์ทั่วๆไปในการแพร่เชื้อ
ถ้ามันถูกกำหนดให้แพร่ให้ไกลที่สุด
ถ้าคุณทำมันขึ้นมา สิ่งที่คุณได้ก็คือ อาวุธดิจิตอล ที่มีอานุภาพทำลายล้างสูง เสมือนระเบิดนิวเคลียร์
และนั่นคือผลกรรม ที่เราจะต้องเจอ
โชคร้ายนะครับ ที่การโจมตีส่วนมาก ไม่ได้โจมตีตะวันออกกลาง
หากแต่เป็นสหรัฐอเมริกา ยุโรป และญี่ปุ่น
พื้นที่สีเขียวเหล่านี้ นั่นแหละครับ เป้าหมายชั้นดี
เราจะต้องเตรียมพร้อมรับมือกับสิ่งเหล่านี้ แล้วเราควรจะเริ่ม ตั้งแต่ตอนนี้เลย
ขอบคุณครับ
คริส แอนเดอร์สัน: ผมมีคำถามครับ
ราล์ฟ, รายงานส่วนใหญ่กล่าวว่า หน่วยข่าวกรองของอิสราเอล อยู่เบื้องหลังแผนการนี้
คุณคิดอย่างนั้นหรือเปล่า?
ราล์ฟ แลงก์เนอร์: โอเค คุณอยากรู้จริงๆใช่ไหม
โอเค ได้
ความคิดของผมคือ หน่วยข่าวกรองของอิสราเอลมีส่วนเกี่ยวข้อง แต่หัวเรี่ยวหัวแรงสำคัญไม่ใช่อิสราเอล
ผู้บงการแผนการนี้ เป็นมหาอำนาจทางไซเบอร์
ซึ่งมีอยู่เพียงหนึ่งเดียว นั่นคือ สหรัฐอเมริกา ซึ่งถือว่าโชคดีมากนะครับ
เพราะมิฉะนั้น ปัญหามันจะใหญ่กว่านี้แน่ๆ
คริส แอนเดอร์สัน: ขอบคุณมากครับ คุณเพิ่งทำให้พวกเรากลัวสุดขีดไปเลย ขอบคุณครับ
ในฐานะศิลปินคนหนึ่ง ความเชื่อมโยงของสิ่งต่างๆมันสำคัญมากสำหรับฉัน
ผ่านทางผลงานของฉัน ฉันได้พยายามที่จะเชื่อมโยงให้เห็นว่า มนุษย์และธรรมชาติไม่ได้แยกออกกัน และทุกอย่างมีความสัมพันธ์กัน
ฉันได้มีโอกาสไปขั้วโลกใต้ครั้งแรกเมื่อราวๆ 10 ปีที่แล้ว และในครั้งนั้นเอง ที่ฉันได้เห็นภูเขาน้ำแข็งเป็นครั้งแรก
ฉันรู้สึกได้ถึงความน่าเกรงขาม
หัวใจฉันเต้นแรง และในหัวของฉันมันหมุนเคว้งคว้าง กับการพยายามที่จะทำความเข้าใจว่าอะไรคือสิ่งที่ฉันเห็นอยู่ตรงหน้า
ภูเขาน้ำแข็งที่ตั้งตระหง่านอยู่รอบๆตัวฉัน โผล่พ้นอยู่เหนือน้ำกว่า 200 ฟุต มันทำให้ฉันสงสัยเป็นอย่างยิ่งว่า นี่คือเกล็ดหิมะเล็กๆหนึ่งเกล็ด ที่ทับถมลงบนเกล็ดหิมะอีกเกล็ดหนึ่ง ด้วยเวลาที่ผ่านไป
ภูเขาน้ำแข็งก็ได้ถือกำเนิดขึ้น มันคือลูกน้อยของธารน้ำแข็ง เป็นสิ่งที่หลุดและแยกออกมา หรือแตกออกมาจากชั้นน้ำแข็ง
ภูเขาน้ำแข็งแต่ละลูก มีลักษณะเฉพาะเป็นของตัวเอง
ภูเขาน้ำแข็งเหล่านั้นมีวิถีของมันเอง ที่จะสื่อสารกับธรรมชาติ และ ประสบการณ์ของพวกมัน
บ้างก็ไม่ยอมแพ้ และยืนหยัดที่จะสู้ต่อไป ในขณะที่ภูเขาน้ำแข็งอื่นๆ ไม่สามารถทนไหวอีกต่อไป และบดขยี้ตัวเองเป็นชิ้นเล็กชิ้นน้อยอย่างรวดเร็ว
เวลาคุณมองไปที่ภูเขาน้ำแข็ง มันง่ายที่จะคิดว่า พวกมันอยู่อย่างโดดเดี่ยว แปลกแยก และไม่ข้องเกี่ยวกับใคร ซึ่งมันก็เหมือนกับการที่เรามองตัวเองในแบบนั้น เป็นบางครั้ง
แต่ในความเป็นจริงแล้ว มันไม่ใช่
เมื่อภูเขาน้ำแข็งละลาย ฉันก็ได้สูดอากาศ ของบรรยากาศอันเก่าแก่
เมื่อภูเขาน้ำแข็งละลาย มันได้ปลดปล่อยน้ำที่มีแร่ธาตุมากมาย ซึ่งเอื้อประโยชน์ให้แก่ชีวิตอีกหลายชีวิต
ฉันปฏิบัติต่อการถ่ายภาพภูเขาน้ำเเข็งเหล่านี้ ราวกับว่าฉันกำลังถ่ายภาพของบรรพบุรุษ และรู้ซึ้งว่าช่วงเวลาเหล่านี้ ภูเขาน้ำแข็งมีลักษณะเช่นนี้ และจะไม่อยู่ในรูปแบบเดิมนี้อีกตลอดไป
เมื่อภูเขาน้ำแข็งละลาย มันมิใช่การจากไป มันไม่ใช่จุดจบ แต่มันคือการเริ่มต้นใหม่อีกครั้ง ตามเส้นทางแห่งวงจรชีวิต
จากภาพที่ฉันถ่ายมา ภูเขาน้ำแข็งบางก้อนนั้นยังอายุน้อยมาก เพียงแค่ไม่กี่พันปี
และน้ำแข็งก้อนอื่นๆ มีอายุมากกว่า 100,000 ปี
ในภาพสุดท้าย ที่ฉันอยากจะแสดงให้คุณดูนี้ เป็นรูปของภูเขาน้ำแข็งที่ฉันได้บันทึกไว้ จาก เคเคิร์ทซัวท์ซิก  ประเทศกรีนแลนด์
มันเป็นประสบการณ์ที่หาได้ไม่ง่ายนัก กับการที่คุณจะได้อยู่ในเหตุการณ์ ที่น้ำแข็งเคลื่อนและพลิกตัว
เชิญชมได้เลยค่ะ
คุณจะเห็นว่ามีเรือลำเล็กๆอยู่ทางซ้ายมือ
มันเป็นเรือขนาด 15 ฟุตโดยประมาณ
ดิฉันอยากให้คุณสังเกตดูสักนิด ไปที่รูปร่าง และสภาพของภูเขาน้ำแข็ง และส่วนไหนที่อยู่ระดับผิวน้ำ
คุณจะเห็นว่า มันกำลังเริ่มพลิกตัว และเรือได้เคลื่อนไปยังอีกฝั่ง มีผู้ชายยืนอยู่ตรงนั้น
นี่คือขนาดโดยเฉลี่ยของภูเขาน้ำแข็งในกรีนแลนด์
ประมาณ 120 ฟุตเหนือน้ำ หรือ 40 เมตร
วีดีโอที่ถ่ายมานี้ นำมาให้ดูตามเวลาจริง ไม่ได้ปรับให้เร็วขึ้น หรือช้าลง
อย่างที่คุณได้เห็นไปแล้ว ภูเขาน้ำแข็งได้แสดงให้คุณเห็นอีกด้านหนึ่งของบุคลิกลักษณะของมัน
ขอบคุณค่ะ
ฉันจะพูดเรื่องความสัมพันธ์ระหว่างผู้หญิงจาก 3 ยุคสมัยได้อย่างไร ภายในเวลาเพียงแค่ 10 นาที และความลึกซึ้งของสายสัมพันธ์ระหว่างกัน ที่เกิดขึ้นในชีวิตของเด็กผู้หญิง อายุ 4 ขวบคนหนึ่ง ซุกกอด เบียดกันกับน้องสาวตัวน้อย แม่ของเธอ และยายของเธอ เป็นเวลาห้าวันห้าคืน ในเรือลำเล็กๆ ในทะเลจีน เมื่อสามสิบกว่าปีก่อน สายสัมพันธ์ที่ผูกชีวิตเด็กผู้หญิงตัวเล็กๆไว้ และมีอยู่ตลอดไป เด็กผู้หญิงคนนั้นตอนนี้อาศัยอยู่ที่ ซาน ฟรานซิสโก และกำลังยืนพูดกับทุกคนอยู่ในวันนี้
นี่ไม่ใช่เรื่องเล่าที่มีตอนจบ
มันเป็นเหมือนชิ้นจิกซอว์ที่ค่อยๆประกอบเข้าด้วยกัน
ดิฉันจะเล่าเรื่องชิ้นส่วนพวกนั้นให้ฟัง
ลองจินตนาการชิ้นส่วนชิ้นแรก ผู้ชายคนหนึ่งมีชีวิตเพื่องาน
เขาเป็นนักกวีและนักเขียนบทละคร ผู้ชายที่ชีวิตอยู่เพื่อความหวัง หวังเดียวที่จะทำให้ประเทศของเขา มีเสรีภาพและความเป็นหนึ่งเดียวกัน
ลองจินตนาการผู้ชายท่านนั้นเดินทางไปไซ่ง่อนในฐานะนักคอมมิวนิสต์ เพื่อไปเผชิญความจริงที่ว่า ชีวิตเขาที่้ผ่านมาช่างสูญเปล่า
โดนคำพูดถากถาง ดูถูกมากมาย
เค้าหลีกหนีจากทุกสิ่งอย่างเงียบๆ
และสุดท้ายจากโลกนี้ไปโดยไม่มีบันทึกใดๆ ในประวัติศาสตร์
ผู้ชายคนนั้นคือคุณตาของดิฉัน
ดิฉันไม่เคยได้มีโอกาสรู้จักเขา
แต่ชีวิตคนเราไม่ได้มีแค่ความทรงจำเท่านั้น
คุณยายเล่าเรื่องชีวิตของคุณตาให้ดิฉันฟังเสมอ
หน้าที่ของดิฉันคือระลึกถึงมันอยู่ตลอด และบทเรียนของดิฉันคือ แน่นอน ประวัติศ่าสตร์จะตามมาหลอกหลอนเรา แต่เรายังยืนหยัดอยู่ได้
จิ๊กซอว์ชิ้นต่อไป คือเรือลำหนึ่งในเวลารุ่งสาง กำลังออกสู่ทะเลอย่างเงียบๆ
เมื่อตอนคุณตาเสีย แม่ของดิฉัน คุณไหมมีอายุ 18 ปี มีชีวิตแต่งงานที่มาจากการคลุมถุงชน และลูกสาวตัวน้อยๆ สองคน
สำหรับเธอแล้ว ชีวิตลิขิตมาให้ทำเพียงอย่างเดียว คือหนีจากครอบครัวที่เธอมี และไปเริ่มต้นใหม่ที่ประเทศออสเตรเีลีย
เธอไม่มีทางเลือกอื่น นอกจากจะทำสิ่งที่ตั้งใจไว้ให้สำเร็จ
หลังจากหนังชีวิตดำเนินไปสี่ปี เรือลำน้อยซึ่งปลอมเป็นเรือหาปลา จึงลอยออกสู่ทะเล
ผู้ใหญ่ทุกคนรู้ว่าเป็นเรื่องเสี่ยง
เสี่ยงมากที่จะเจอโจรสลัด ถูกข่มขืนหรือถึงแก่ชีวิต
เช่นเดียวกับผู้ใหญ่ส่วนมากในเรือ แม่ของดิฉันมีขวดยาพิษเล็กๆ อยู่ขวดหนึ่ง
หากว่าเราถูกจับ แม่จะกรอกยาพิษให้ดิฉันแล้วน้องสาวก่อน ตามมาด้วยตัวท่านเองและคุณยาย
ความทรงจำแรกๆ ของดิฉันมาจากชีวิตบนเรือนั้น เสียงเครื่องยนต์ดังเป็นจังหวะต่อเนื่อง คลื่นกระทบหัวเรือ เส้นขอบฟ้าที่กว้างใหญ่และไม่มีจุดจบ
ดิฉันจำโจรสลัดที่มาบุกเรือเราอยู่หลายต่อหลายครั้งไม่ได้ แต่ทุกคนโอ้อวดถึงความกล้าหาญ ของผู้ชายบนเรือลำนั้น หรือเรื่องเครื่องยนต์พัง แล้วไม่สามารถติดเครื่องใหม่ได้นานเกือบ 6 ชั่วโมง
แต่ดิฉันจำแสงของแท่นขุดเจาะน้ำมัน ทางชายฝั่งมาเลเซียได้ และผู้ชายหนุ่มท่านหนึ่งที่ล้มลงและเสียชีวิต การเดินทางของเขาได้สิ้นสุดลง มีู้ผู้ชายจากฐานขุดเจาะน้ำมัน ยื่นแอปเปิ้ลลูกหนึ่งให้ดิฉันชิมเป็นครั้งแรกในชีวิต
ไม่มีแอปเปิ้ลลูกไหนรสชาติเหมือนแอปเปิ้ลลูกนั้นอีกเลย
หลังจากสามเดือนในค่ายอพยพ เราเดินทางมาถึงเมลเบิร์น
จิ๊กซอว์ชิ้นต่อไป คือผู้หญิงสี่ท่านจากสามยุคสามสมัย พยายามสร้างชีวิตใหม่ร่วมกัน
เราตั้งรกรากในเมือง ฟุ๊ตสเครย์ ชานเมืองสำหรับชนชั้นแรงงาน ซึ่งเต็มไปด้วยผู้อพยพหลายเชื้อชาติ
ต่างกับชานเมืองของคนชั้นชนกลางทั่วไป ซึ่งให้สิทธิแก่ดิฉัน ที่ฟุ๊ตสเครย์ ไม่มีสิทธิเหล่านั้น
กลิ่นจากประตูร้านเป็นกลิ่นจากทั่วทุกมุมโลก
ทุกคนพยายามสื่อสารกัน ผ่านภาษาอังกฤษกระท่อนกระแท่น แต่ทุกคนต่างมีสิ่งๆ หนึ่งที่เหมือนกัน คือการเริ่มต้นใหม่อีกครั้ง
แม่ของดิฉันเริ่มงานในฟาร์ม และโรงงานประกอบรถยนต์ ทำงานวันละสองกะ หกวัน
ท่านหาเวลาเรียนภาษาอังกฤษจากเวลาอันน้อยนิดที่เหลือ และได้รับวุฒิทางด้านไอที
พวกเรายากจน
เงินที่หามาได้ถูกแบ่งจัดสรร ส่วนสำหรับการติวพิเศษภาษาอังกฤษและคณิตศาสตร์ ถูกแบ่งมาจาก อะไรก็ตามที่พวกเราสละได้ ซึ่งมักจะเป็นเสื้อผ้าใหม่ๆ เสื้อผ้าพวกเราเป็นของมือสองเสมอ
เรามีถุงเท้าสองคู่สำหรับไปโรงเรียน ใส่ทับกันเพื่อปิดรู ของแต่ละข้าง
ชุดนักเรียนนั้นยาวถึงตาตุ่ม เพื่อจะเก็บไว้ใช้ได้ตลอด 6 ปี
บางครั้งจะมีเสียงสาปแช่ง จากผู้ไม่ประสงค์ดี บางทีก็มีการพ่นเพ้นท์กำแพง เขียนว่า "พวกผิวเหลือง กลับบ้านไปซะ"
ดิฉันรู้สึกจุกข้างใน
จะให้พวกเรากลับไปไหนล่ะ
บางครั้งมีการรวมตัวกันย่อมๆ มีเสียงพึมพำว่า "เดี๋ยวแกเจอดีแน่"
แม่ดิฉัน น้องสาว และตัวดิฉัน นอนบนเตียงเดียวกัน
แม่มักจะเหนื่อยล้าในตอนกลางคืน แต่เราไม่เคยลืมจะเล่าเรื่องวันของพวกเราให้กันและกันฟัง พร้อมฟังเสียงคุณยายเดินไปเดินมา รอบๆ บ้าน
แม่ของดิฉันทุกข์ทรมานกับฝันร้าย ฝันเกียวกับชีวิตบนเรือ
และหน้าที่ของดิฉันคืออยู่เฝ้าแม่จนกว่าแม่จะฝัน ดิฉันจะได้ปลุกเธอจากฝันร้ายขึ้นมา
ท่านเปิดร้านขายคอมพิวเตอร์ เรียนเป็นช่างเสริมสวย และเปิดธุรกิจเสริมสวยควบคู่กันไป
พวกผู้หญิงชอบมาเล่าเรื่องต่างๆ ให้ฟัง เรื่องหนุ่มๆ ขี้โมโห เอาแต่ใจ ไม่สามารถผ่านช่วงหัวเลี้ยวหัวต่อได้ ลูกๆ ที่มีปัญหาจากการใช้ชีวิตในโลกสองแบบ
มีการก่อตั้งศูนย์ช่วยเหลือ
เพื่อเรี่ยไรเงินบริจาคและสปอนเซอร์
ดิฉันอาศัยอยู่ในโลกสองโลกที่คู่ขนานกัน
โลกใบหนึ่ง ดิฉันเป็นนักเรียนชาวเอเชียทั่วๆ ไป ต่อสู้กับความต้องการต่างๆ ในชีวิต
ในอีกโลกหนึี่่ง ดิฉันติดอยู่ในโลกที่โหดร้าย เต็มไปด้วยความรุนแรง การใช้ยาเสพติดและการทอดทิ้ง
แต่เวลาก็พอที่จะช่วยบรรเทาจิตใจได้บ้าง
ดังนั้นขณะเป็นนักศึกษาคณะนิติศาสตร์ปีสุดท้าย ดิฉันได้รับเลือกให้เป็น the young Australian แห่งปี
ดิฉันเหมือนถูกดีด จากจิ๊กซอว์ชิ้นหนึ่งไปอีกชิ้นหนึ่ง แต่ว่ามุมของแต่ละชิ้นไม่พอดีกัน
ทาน ลี ผู้อยู่อาศัยในฟุ๊ตสเครย์นิรนามคนหนึ่ง กลายมาเป็น ทาน ลี ผู้ิอพยพและนักกิจกรรมทางสังคม ได้รับเชิญให้ไปพูดในที่ต่างๆ มากมาย ได้รับเชิญให้ไปที่บ้าน ของบุคคลสำคัญอย่างที่ไม่เคยจะจินตนาการได้
ดิฉันไม่เคยรู้พิธีการทางการฑูต
ไม่รู้วิธีการใช้ช้อน ส้อมอย่างถูกวิธี
ดิฉันไม่มีข้อมูลเกี่ยวกับไวน์ไว้คุยกับใครได้
ไม่รู้ว่าจะพูดเรื่องอะไรเลย
ดิฉันอยากกลับย้อนกลับไปมีชีวิตแบบเดิม อยู่ในชานเมืองเงียบๆ สบายๆ มียาย แม่ และเด็กผู้หญิงสองคน จบวันแต่ละวันด้วยการเล่าเรื่องให้กันและกันฟัง ทำสิ่งที่ทำมานานเป็นเวลาเกือบ 20 ปี และหลับไป บนเตียงๆ เดียวกัน
ดิฉันบอกว่าแม่ว่า ดิฉันคงทำเรื่องยิ่งใหญ่แบบนี้ไม่ได้
ท่านบอกกับดิฉันว่า ดิฉันอายุเท่าท่านตอนลงเรือ
ไม่มีคำว่า "ไม่ได้"
"แค่ลงมือทำ" ท่านบอกกับดิฉัน "และเป็นตัวของตัวเอง"
ดังนั้นดิฉันจึงได้มาพูดเกี่ยวกับการศึกษาและการว่างงานของเยาวชน การเพิกเฉยต่อคนชายขอบและการตัดสิทธิพลเมือง
และยิ่งดิฉันเปิดเผยมากเท่าไหร่ ก็ยิ่งมีคนชักชวนดิฉันให้ไปพูดมากยิ่งขึ้น
ดิฉันมีโอกาสพบคนมากมายทุกรูปแบบ หลายๆ คนมีโอกาสได้ทำสิ่งที่รัก ใช้ชีวิตอยู่กับความเป็นไปได้ที่เหมือนจะเป็นไปไม่ได้
และถึงแม้ว่าดิฉันจะเรียนจบด้านกฏหมายมา ดิฉันได้ค้นพบตัวเองว่ามันไม่ใช่ศาสตร์สำหรับดิฉัน
มันจะต้องมีจิ๊กซอว์ชิ้นอื่นที่ลงตัวกว่า
ดิฉันยังค้นพบอีกว่า มันไม่ใช่เรื่องแปลกที่จะเป็นคนนอก เป็นคนมาใหม่ เป็นคนใหม่ในเหตุการณ์ใดเหตุการณ์หนึ่ง และไม่ใช่แค่โอเค แต่ต้องขอบคุณมันด้วยซ้ำ บางทีมันอาจจะเป็นของขวัญจากเรือลำนั้น
เพราะการเป็นคนนอก หมายถึงการอยู่นอกขอบเขตที่ถูกกำหนด หมายถึง การยอมรับคำครหาต่างๆ
ดิฉันได้ก้าวพ้นจากขอบเขตของสิ่งที่คุ้นเคยมาไกล เพียงพอที่จะรู้ว่า ถึงแม้โลกของเราจะพังทลาย แต่มันอาจจะไม่ได้น่ากลัวอย่างที่เราคิด
เราพร้อมที่จะทำ ทำในสิ่งที่เราอาจจะไม่สามารถทำได้มาก่อน
มันจะเกิดพลังบางอย่าง เกิดการมองโลกในแง่บวก เกิดการผสมอย่างแปลกประหลาดระหว่างความกล้าและความถ่อมตน
ดังนั้น ดิฉันจึงตัดสินใจตามสัญชาตญาณ
ดิฉันรวบรวมทีมเล็กๆ ทีมหนึ่งขึ้นมา จากกลุ่มคนพร้อมจะเอาชนะ คำว่า "ทำไม่ได้"
เป็นเวลาเกือบปีที่พวกเราไม่มีรายได้
ในแต่ละวันดิฉันจะต้มซุปหม้อใหญ่ ไว้ให้ทานร่วมกัน
พวกเรามักจะทำงานแม้กระทั่งเวลากลางคืน
ไอเดียส่วนใหญ่หลุดโลก แต่มีอยู่สองสามอัน ที่พิเศษ และพวกเราก็ตัดสินใจลงมือทำ
ดิฉันตัดสินใจว่าจะย้ายมาอยู่ิอเมริกา
หลังจากมีโอกาสมาเยือนเพียงแค่ครั้งเดียว
ทำตามสัญชาตญาญอีกนั่นแหละ
สามเดือนหลังจากนั้นดิฉันได้ย้ายไปที่อื่นอีก การเดินทางของดิฉันยังคงมีต่อไป
ก่อนจะจบวันนี้ ดิฉันขอเล่าเรื่องคุณยายให้ทุกท่านฟัง
ท่านเติบโตในช่วงเวลาที่ ลัทธิขงจื๊อเป็นบรรทัดฐานทางสังคม เป็นยุคที่ขุนนางจีนเป็นใหญ่เป็นโต
ทุกอย่างดำเนินไปแบบเดิมเป็นร้อยๆ ปี
คุณพ่อของท่านเสียหลังจากที่ท่านเกิดไม่นาน
คุณทวดเลี้ยงท่านมาตามลำพัง
เมื่ออายุได้ 17 ปี ท่านกลายมาเป็นภรรยาคนที่สอง ของขุนนางจีนคนหนึ่ง และแม่เขยได้ทุบตีท่าน
สามีท่านไม่ให้ความช่วยเหลือใดๆ ท่านเรียกความสนใจได้อย่างมากเมื่อนำสามีขึ้นศาล และฟ้องร้องดำเนินคดี และเรื่องยิ่งอื้อฉาวเมื่อท่านชนะคดี
"มันทำไม่ได้หรอก" ไม่มีอยู่จริง
ดิฉันกำลังอาบน้ำในโรงแรมแห่งหนึ่งในซิดนีย์ เมื่อตอนท่านจากไป ห่างไป 600 ไมล์ในเมลเบิร์น
ดิฉันมองผ่านม่านอาบน้ำ เห็นท่านยืนอยู่อีกด้านนึง
ดิฉันรู้ว่าท่านมาบอกลา
แม่ของดิฉันโทรมาไม่กี่นาทีหลังจากนั้นเพื่อบอกข่าวร้าย
สองสามวันต่อมา พวกเราไปวัดแห่งหนึ่งใน ฟุ๊ตสเครย์ และนั่งรอบๆ โรงศพของท่าน
เราต่างผลัดกันเล่าเรื่อง และให้กำลังใจท่านว่า ไม่ว่ายังไงพวกเราจะยังอยู่กับท่าน
พอเที่ยงคืน พระรูปหนึ่งเดินมา และบอกกับพวกเราว่า ได้เวลาปิดโลง
คุณแม่ให้พวกเราจับมือท่าน
แม่ถามพระว่า "ทำไมมือของคุณยายถึงยังอุ่น ในขณะที่ส่วนอื่นๆ เย็นไปหมด"
พระตอบว่า "เพราะท่านทั้งหลายจับมือคุณยายมาตั้งแต่เช้า"
"โยมไม่ปล่อยวาง"
ผู้หญิงในตระกูลเรา มีพลังความแข็งแกร่งอยู่เต็มเปี่ยม
ในความเป็นเรา และชีวิตที่ผ่านมาของพวกเรา พวกเราจึงได้รู้ว่า ผู้ชายที่อาจจะหลงเข้ามาในชีวิต จะขัดขวางทางเดินของเรา
และพวกเราอาจจะต้องยอมแพ้อย่างง่ายๆ
เวลานี้ ดิฉันอยากจะมีลูกเป็นของตัวเอง และดิฉันก็นึกถึงเรือ
ดิฉันอยากจะส่งพวกเขาไปลงเรือบ้างไหม
แต่ถึงกระนั้น ดิฉันกลัวการมีอภิสิทธิ์ กลัวการไม่ชินกับความสะดวกสบาย หรือยศถาบรรดาศักดิ์
ดิฉันจะมอบไม้พายให้พวกเขา ให้พายต่อสู้กับคลื่นลม มีเสียงคลื่นยนต์ดังต่อเนื่อง และขอบฟ้าที่ไม่มีที่สิ้นสุด แต่ไม่สามารถการันตีอะไรกับพวกเขาได้
ดิฉันไม่ทราบคำตอบเหมือนกัน
แต่ถ้าสามารถมอบโอกาสนั้นให้พวกเขาได้เรียนรู้ และดิฉันได้เห็นว่าพวกเขาปลอดภัย ถ้าเป็นเช่นนั้น ดิฉันจะทำ
เทรเวอร์ เนียลสัน: คุณแม่ของแทนนั่งอยู่ที่นี่ด้วยครับ ในแถวที่สี่หรือห้าด้านหน้า
วันนี้ผมรู้สึกเป็นเกียรติจริงๆครับ
ผมใช้เวลาส่วนใหญ่ ในห้องขัง ในเรือนจำ ในแดนประหาร
ผมใช้เวลาส่วนใหญ่ในชุมชนรายได้ต่ำ ภายใต้โครงการและย่านต่างๆที่เต็มไปด้วยความสิ้นหวัง
และการที่ได้มาอยู่ที่นี่ ที่ TED ได้เห็นสิ่งน่าตื่นตาตื่นใจ ได้ฟัง ช่วยเติมพลังให้ผมมากๆเลยครับ
และสิ่งหนึ่งที่ผมค้นพบในช่วงเวลาสั้นๆที่นี่ คือ TED มีความเป็นอัตลักษณ์
และคุณสามารถพูดอะไรหลายๆอย่างที่นี่ ที่จะส่งผลกระทบไปทั่วโลก
และบางที เวลาที่คำพูดเหล่านั้นถูกพูดผ่าน TED มันมีความหมาย และ มีพลัง ในแบบที่หาไม่ได้ ถ้าไม่ได้พูดผ่าน TED
และผมพูดอย่างนั้น เพราะผมคิดว่าอัตลักษณ์เป็นสิ่งสำคัญมากๆ
และเราก็ได้เห็นการนำเสนอที่เยี่ยมยอด
และผมคิดว่าสิ่งที่เราได้เรียนรู้ ก็คือ ถ้าคุณเป็นครู คำพูดของคุณเป็นสิ่งมีความหมาย แต่ถ้าคุณเป็นครูที่เห็นอกเห็นใจนักเรียน คำพูดของคุณจะยิ่งมีความหมายมากขึ้น
ถ้าคุณเป็นหมอ คุณสามารถทำอะไรดีๆได้มากมาย แต่ถ้าคุณเป็นหมอที่ห่วงใยคนไข้ คุณสามารถทำได้มากขึ้นอีก
ผมเลยอยากพูดถึงพลังของอัตลักษณ์
และผมไม่ได้เรียนรู้เกี่ยวกับอัตลักษณ์ ผ่านการทำงานด้านกฎหมาย และทำงานที่ผมทำอยู่
จริงๆแล้ว ผมเรียนรู้เรื่องนี้จากคุณยายของผม
ผมโตในบ้าน ที่เป็นครอบครัวตามจารีตแอฟริกันอเมริกัน ที่มีผู้หญิงเป็นหัวหน้าครอบครัว และหัวหน้าคนนั้น คือ ยายของผม
เธอเป็นผู้หญิงแกร่ง เธอแข็งแรง และเธอมีพลัง
เธอเป็นจุดจบของทุกข้อพิพาทในครอบครัวของเรา
เธอเป็นจุดเริ่มต้นของทุกข้อพิพาทในครอบครัวของเรา
เธอเป็นลูกสาวของคนที่เป็นทาส
พ่อแม่ของเธอเกิดเป็นทาสในเวอร์จิเนียในคริสตทศวรรษ 1840
ยายของผมเกิดในช่วงคริสตทศวรรษที่ 1880 และประสบการณ์ชีวิตทาส หล่อหลอมโลกทรรศน์ของเธอ
ยายของผมแข็งแกร่ง แต่เธอก็มีความรักเต็มเปี่ยม
ตอนที่ผมเป็นเด็กชายตัวเล็กๆ เวลาผมเห็นเธอ เธอจะเดินเข้ามาหาผม แล้วกอดแล้วกอดอีก
เธอกอดผมแน่น จนผมเกือบหายใจไม่ออก แล้วเธอก็ปล่อย
หนึ่งหรือสองชั่วโมงผ่านไป ถ้าผมเห็นเธออีก เธอจะเดินเข้ามาหา แล้วบอกว่า "ไบรอัน ยังรู้สึกว่าฉันกอดเธออยู่หรือเปล่า?"
ถ้าผมตอบว่า "ไม่" เธอจะจู่โจมผมอีกครั้ง และถ้าผมต่อว่า "ครับ" เธอก็ปล่อยผมไป
เธอเป็นคนแบบที่ ทำให้คุณอยากอยู่ใกล้ๆเธอตลอดเวลา
และอุปสรรคอย่างเดียวก็คือเธอมีลูก 10 คน
แม่ผมเป็นคนสุดท้องใน 10 คน
บางครั้ง เวลาที่ผมอยู่กับเธอ มันก็ยากที่จะได้เวลาและความสนใจจากเธอ
ลูกพี่ลูกน้องผมวิ่งวุ่นเต็มไปหมด
และผมจำได้ ตอนที่ผมอายุประมาณ 8 หรือ 9 ขวบ ตื่นขึ้นมาเช้าวันหนึ่ง เดินไปที่ห้องนั่งเล่น และลูกพี่ลูกน้องทั้งหลายกำลังวิ่งวุ่น
ยายของผมนั่งอยู่ฝั่งตรงข้ามของห้อง มองมาที่ผม
ตอนแรกผมคิดว่าเธอเล่นเกมกับผม
ผมเลยมองไปที่เธอ แล้วก็ยิ้ม แต่เธอดูจริงจัง
หลังนั้นจากประมาณ 15-20 นาที เธอลุกขึ้น และเดิมข้ามห้องมา และเธอจับมือผม และบอกว่า "มา ไบรอัน ฉันมีอะไรจะคุยกับเธอ"
และผมจำเหตุการณ์นั้นได้เหมือนมันเพิ่งเกิดขึ้นเมื่อวานนี้
ผมไม่เคยลืมเลย
ยายพาผมออกไปข้างนอก และบอกว่า "ไบรอัน ฉันมีอะไรจะบอก แต่เธอต้องไม่เอาเรื่องนี้ไปบอกใครนะ"
ผมตอบว่า "โอเค ยาย"
เธอบอกว่า "แน่ใจนะว่าจะไม่บอกใคร" ผมบอกว่า "แน่ใจ"
เธอเลยบอกให้ผมนั่งลง เธอจ้องมองผม และบอกว่า "ฉันอยากให้เธอรู้ ฉันคอยจ้องมองเธออยู่"
แล้วเธอบอกว่า "ฉันคิดว่าเธอเป็นคนพิเศษ"
เธอบอกว่า "ฉันเชื่อว่าเธอจะทำทุกอย่างที่เธออยากทำได้สำเร็จ"
ผมจะไม่เคยลืมคำพูดนั้น
และเธอบอกอีกว่า "ฉันแค่อยากให้เธอสัญญากับฉันสามอย่าง ไบรอัน"
ผมบอกว่า "ได้ ยาย"
เธอบอกว่า "สิ่งแรกที่ฉันอยากให้เธอสัญญากับฉัน คือ เธอจะรักแม่ของเธอตลอดไป"
ยายบอกว่า "แม่เธอเป็นลูกสาวตัวน้อยของฉัน เธอต้องสัญญากับฉันตอนนี้ว่า เธอจะดูแลแม่ของเธอ"
ก็ผมก็รักแม่ของผม ผมเลยตอบว่า "ได้ ยาย ผมจะรักแม่ไปตลอด"
เธอบอกว่า "อย่างที่สอง ที่ฉันอยากให้เธอสัญญากับฉัน คือ เธอจะทำสิ่งที่ถูกต้องเสมอ แม้ว่าสิ่งที่ถูกต้องนั้นจะเป็นสิ่งที่ยาก"
ผมคิดทบทวน แล้วตอบว่า "ได้ครับยาย ผมจะทำตาม"
และสุดท้าย เธอบอกว่า "อย่างที่สามที่ฉันอยากให้เธอสัญญา คือ เธอจะไม่ดื่มแอลกอฮอล์"
ก็ ผมอายุ 9 ขวบ ผมเลยตอบว่า "ได้ ยาย ผมจะทำตามนั้น"
ผมโตในชนบทในตอนใต้ และผมมีพี่ชายอายุมากกว่าผม 1 ปี และมีน้องสาวอายุอ่อนกว่า 1 ปี
ตอนที่ผมอายุประมาณ 14-15 วันหนึ่ง พี่ชายผมกลับบ้านมาพร้อมกับเบียร์ 6 กระป๋อง ผมไม่รู้ว่าเขาไปเอามาจากไหน แล้วเขาก็เรียกผมกับน้องสาว และเราก็เข้าไปในป่ากัน
และเราก็ทำอะไรบ้าๆไปตามประสา
แล้วพี่ชายผมก็จิบเบียร์ แล้วก็แบ่งให้น้องสาวผมจิบด้วย แล้วพวกเข้าก็ยื่นให้ผม
ผมบอก "ไม่ ไม่ ไม่ ไม่เป็นไร ดื่มกันเถอะ ฉันไม่อยากดื่มเบียร์"
พี่ชายผมบอกว่า "เอาน่า เราจะดื่มเบียร์กันวันนี้ เราทำอะไรด้วยกันตลอดนี่
ฉันดื่มแล้ว น้องเราก็ดื่มแล้ว เธอดื่มบ้างสิ"
ผมบอก "ไม่ ฉันไม่อยากดื่มน่ะ พวกเธอดื่มกันเถอะ พวกเธอดื่มกันเถอะ"
แล้วพี่ชายผมก็เริ่มจ้องมาที่ผม
เขาบอกว่า "เป็นอะไรเนี่ย ดื่มเบียร์สิ"
แล้วเขาก็จ้องผมมากขึ้นอีก แล้วพูดว่า "โอ้ ฉันหวังว่าเธอคงไม่ได้ยังยึดติดกับ บทสนทนาที่ยายคุยกับเธออยู่หรอกนะ"
ผมบอก "เธอพูดถึงอะไร?"
พี่ผมบอกว่า "โอ้ ก็ยายบอกหลานทุกคนว่าทุกคนเป็นคนพิเศษ"
ผมรู้สึกพังทลาย
แต่ผมก็จะสารภาพบางอย่างกับคุณ
ผมกำลังจะบอกอะไรบางอย่างที่บางทีผมไม่ควรจะบอก
ผมรู้ว่าเดี๋ยวมันจะออกอากาศไปทั่ว
แต่ตอนนี้ผมอายุ 52 ปี และผมกำลังจะสารภาพกับคุณ ว่า ผมไม่เคยแตะแอลกอฮอล์สักหยดเดียว
ผมไม่ได้เล่าเรื่องนี้เพราะผมคิดว่ามันเป็นสิ่งที่คุณธรรมสูงส่ง ผมพูดอย่างนั้นเพราะ มันมีพลังบางอย่างในอัตลักษณ์
เวลาที่เราสร้างอัตลักษณ์ในแบบที่ถูกที่ควร เราสามารถพูดกับโลกรอบๆตัวเรา ในหลายๆเรื่องที่พวกเขาไม่เชื่อว่ามีเหตุผล
เราสามารถให้พวกเขาทำหลายๆอย่าง ที่พวกเขาไม่เชื่อว่าพวกเขาสามารถทำได้
เวลาที่ผมคิดถึงยายของผม ก็แน่นอนที่เธอจะคิดว่าหลานๆของเธอทุกคนเป็นคนพิเศษ
ตาของผมติดคุกระหว่างช่วงที่สุราเป็นสิ่งต้องห้าม
ลุงของผมตายเพราะโรคที่เกิดจากแอลกอฮอล์
และนี่คือสิ่งที่ยายของผมคิดว่าเราต้องยึดมั่นไว้
คือ ผมกำลังพยายามพูดอะไรบางอย่าง เกี่ยวกับกระบวนการพิจารณาคดีอาญาของเรา
ประเทศนี้ในวันนี้ ต่างจากเมื่อ 40 ปีที่แล้วมาก
ในปี 1972 มีคน 300,000 คนในห้องขัง และในเรือนจำ
วันนี้ มี 2.3 ล้านคน
สหรัฐอเมริกามีอัตราการจำคุกสูงที่สุด ในโลก
เราเห็นคน 7 ล้านคนโดนทัณฑ์บน หรือโดนภาคทัณฑ์
และการจำขังคนจำนวนมหาศาล ซึ่งในความเห็นของผม สิ่งเหล่านี้เปลี่ยนโลกของเราไปสิ้นเชิง
ในชุมชนยากจน ในชุมชนคนผิวสี เกิดความสิ้นหวัง เกิดความหมดหวัง ที่เป็นผลมาจากสิ่งเหล่านี้
ผู้ชายผิวดำ หนึ่งในสามคน อายุระหว่าง 18 และ 30 อยู่ในห้องขัง ในเรือนจำ โดนทัณฑ์บน หรือโดนภาคทัณฑ์
ในชุมชนเมือง ทั่วประเทศ ลอสแองเจลลิส ฟิลาเดลเฟีย บอลทิมอร์ วอชิงตัน ร้อยละ 50 ถึง 60 ของวัยรุ่นผิวสี อยู่ในห้องขัง ในเรือนจำ โดนทัณฑ์บน หรือโดนภาคทัณฑ์
ระบบของเราไม่ได้ถูกออกแบบ ในแบบที่ดูเหมือนจะบิดเบี้ยวในด้านเขื้อชาติเท่านั้น ระบบนี้ยังบิดเบี้ยวในด้านฐานะความยากจนด้วย
ประเทศนี้ มีกระบวนการยุติธรรม ที่ปฎิบัติต่อคุณดีกว่ามาก ถ้าคุณรวยและทำผิด ดีกว่าถ้าคุณจนและบริสุทธิ์
ความร่ำรวย, หาใช่การกระทำผิด, ที่ตัดสินผลลัพธ์
แต่ดูเหมือนเราจะสบายใจละเลยกับเรื่องเหล่านี้
การเมืองเรื่องความกลัวและความโกรธแค้น ทำให้เราเชื่อว่า นี่เป็นปัญหาที่ไม่ใช่ปัญหาของเรา
เราโดนตัดความเชื่อมโยง
มันน่าสนใจมากสำหรับผม
เรากำลังดูพัฒนาการที่สำคัญหลายๆอย่างในงานของเรา
รัฐอลาบาม่าของผม เหมือนกับรัฐอื่นๆอีกจำนวนมาก ตัดสิทธิ์การเลือกตั้งของคุณอย่างถาวร หากคุณเคยมีความผิดทางอาญา
ตอนนี้ ในอลาบาม่า ร้อยละ 34 ของประชากรชายผิวดำ สูญเสียสิทธิ์การเลือกตั้งอย่างถาวร
เราคาดการณ์ว่าใน 10 ปีข้างหน้า ระดับการตัดสินการเลือกตั้ง จะเพิ่มสูงขึ้น จนเท่ากับ ช่วงก่อนที่จะประกาศกฎหมายสิทธิการเลือกตั้ง
แต่มันมีความเงียบที่น่าทึ่ง
ผมว่าความให้เด็ก
ลูกความของผมส่วนใหญ่อายุน้อยมาก
สหรัฐอเมริกาเป็นประเทศเดียวในโลก ที่ตัดสินให้เด็กอายุ 13 ปี ไปตายในคุก
เรามีโทษจำคุกตลอดชีวิต โดยไม่มีทัณฑ์บน สำหรับเด็กในประเทศนี้
และเราก็กำลังพิจารณาคดีอย่างนั้นจริงๆ
ประเทศเดียวในโลก
ผมเป็นตัวแทนให้คนที่ถูกตัดสินประหารชีวิต
มันน่าสนใจ คำถามเกี่ยวกับโทษประหารชีวิต
ในหลายๆทาง เราถูกสอนให้คิดว่า คำถามที่แท้จริงคือ สมควรไหม ที่คนเหล่านั้นต้องตายเพราะอาชญากรรมที่พวกเขาก่อ?
คำถามนี้เป็นคำถามที่มีเหตุผล
แต่มันมีวิธีคิดอีกอย่างหนึ่ง ที่บอกว่าอัตลักษณ์ของเราเป็นอย่างไร
วิธีคิดอีกอย่างหนึ่ง ไม่ใช่การถามว่าคนสมควรจะต้องตายเพราะอาชญากรรมที่เขาก่อหรือเปล่า แต่เราสมควรมีสิทธิ์ที่จะฆ่าหรือเปล่า?
ผมว่า มันน่าแปลกใจมาก
โทษประหารชีวิตในอเมริกาถูกกำหนดด้วยความคลาดเคลื่อน
สำหรับคน 9 คน ที่ถูกตัดสินประหารชีวิต เราสามารถระบุคนบริสุทธิ์ 1 คน ที่ได้รับการตัดสินให้พ้นผิด และปลดปล่อยจากโทษประหาร
อัตราความคาดเคลื่อนที่น่าประหลาดใจมาก 1 ใน 9 คน บริสุทธิ์
ผมหมายถึง มันน่าประหลาดใจมาก
ในวิศวกรรมการบิน เราไม่มีทางปล่อยให้คนขึ้นเครื่องบิน ถ้าเครื่องบินทุกๆ 9 เครื่อง หนึ่งเครื่องตก
แต่เพราะอะไรบางอย่าง เราสามารถกันตัวเราจากปัญหานี้ได้
มันไม่ใช่ปัญหาของเรา
มันไม่ใช่ความทุกข์ของเรา
มันไม่ใช่การต่อสู้ดิ้นรนของเรา
ผมพูดถึงเรื่องประเด็นบ่อยนี้บ่อยๆ
ผมพูดถึงเชื้อชาติกับคำถามว่า เราสมควรมีสิทธิ์จะฆ่าไหม
และมันน่าสนใจ เวลาที่ผมสอนนักเรียนเกี่ยวกับประวัติศาสตร์แอฟริกันอเมริกัน ผมบอกนักเรียนเกี่ยวกับเรื่องทาส
ผมบอกนักเรียนเกี่ยวกับการก่อการร้าย ยุคก่อการร้ายเริ่มต้นตั้งแต่หลังจากยุคบูรณะ เรื่อยมาจนถึงสงครามโลกครั้งที่สอง
เราไม่รู้เกี่ยวกับเรื่องนี้มากนัก
แต่สำหรับคนแอฟริกันอเมริกันในประเทศนี้ นั่นเป็นยุคที่เต็มไปด้วยความหวาดกลัว
ในหลายชุมชน ผู้คนต้องกังวลว่าจะถูกจับไปแขวนคอ
ผู้คนต้องกังวลว่าจะโดนปาระเบิด
มันคือความหวาดกลัวนี้ ที่หล่อหลอมชีวิตของพวกเขา
และเดี๋ยวนี้ คนแก่เหล่านี้มาหาผม แล้วบอกว่า "คุณสตีเวนสัน คุณบรรยาย คุณกล่าวสุนทรพจน์ คุณต้องบอกคนอื่นให้เลิกพูดว่า เราต้องเผชิญหน้ากับการก่อการร้ายเป็นครั้งแรกในประวัติศาสตร์ของประเทศนี้ หลังจาก 9/11
พวกเขาบอกให้ผมพูดว่า "ไม่ใช่ บอกคนอื่นไปว่า เราเติบโตมากับสภาพนั้น"
และยุคแห่งการก่อการร้ายนั้น แน่นอน ตามมาด้วยการแบ่งแยกทางเชื้อชาติ และการแบ่งชั้นตามเชื้อชาติอีกหลายสิบปี และนโยบายแบ่งแยกสีผิว
แต่กระนั้น เราก็ยังมีแรงขับในประเทศนี้ ที่เราไม่ชอบที่จะพูดถึงปัญหาของเรา
เราไม่ชอบพูดถึงประวัติศาสตร์ของเรา
ด้วยเหตุนี้ เราไม่เคยเข้าใจอย่างถ่องแท้ ว่าการทำสิ่งที่เราทำซ้ำๆในประวัติศาสตร์ หมายความว่าอย่างไร
เราเลยเจอปัญหากันอยู่เรื่อยมา
เราสร้างความตึงเครียดและความขัดแย้งอยู่ตลอดเวลา
เรารู้สึกยากและลำบากที่ต้องพูดเรื่องเชื้อชาติ และผมเชื่อว่า นั่นเป็นเพราะเราไม่เต็มใจที่จะตั้งมั่น ในกระบวนการที่นำไปสู่ความจริงและการปรองดอง
ในประเทศแอฟริกาใต้ ผู้คนเข้าใจ ว่าเราไม่สามารถก้าวข้ามนโยบายแบ่งแยกสีผิวได้ โดยปราศจากความตั้งมั่นในความจริงและการปรองดอง
ในรวันดา แม้แต่หลังจากการสังหารหมู่ ก็มีความตั้งมั่นนี้เกิดขึ้น แต่ในประเทศนี้ เราไม่เคยทำอย่างนั้น
ผมเคยไปบรรยายที่ประเทศเยอรมนี เรื่องโทษประหาร
มันน่าสนใจมาก เพราะนักวิชาการคนหนึ่งลุกขึ้นหลังจากการบรรยาย แล้วบอกว่า "คุณรู้ไหมว่ามันรบกวนใจมาก ที่ได้ฟังสิ่งที่คุณพูด"
แล้วบอกว่า "เราไม่มีโทษประหารชีวิตในประเทศเยอรมนี
และแน่นอน เราไม่มีทางที่จะมีโทษประหารชีวิตได้ในเยอรมนี"
และทั้งห้องก็เงียบลง แล้วผู้หญิงคนนั้นก็บอกว่า "ไม่มีทางเลย ด้วยประวัติศาสตร์ของเรา ที่เราจะแม้แต่มีส่วนร่วม ในการฆ่ามนุษย์อย่างเป็นระบบ
มันคงเป็นการไร้สามัญสำนึกสำหรับเรา ที่จะจงใจและตั้งใจ ประหารชีวิตคน"
และผมคิดเรื่องนั้น
ว่าจะรู้สึกอย่างไร ถ้าได้อยู่ในโลก ที่รัฐของประเทศเยอรมนีประหารชีวิตผู้คน โดยเฉพาะถ้าคนที่โดนประหาร จำนวนมากอย่างผิดสัดส่วน เป็นชาวยิว
ผมคงทนไม่ได้
การกระทำนั้นไร้สามัญสำนึก
แต่ในประเทศนี้ ในมลรัฐจำนวนมากในตอนใต้ เรากำลังประหารชีวิตผู้คน และถ้าคุณมีโอกาสโดนประหารเพิ่มขึ้น 11 เท่า ถ้าเหยื่อเป็นคนขาว เทียบกับถ้าเหยื่อเป็นคนดำ มากขึ้น 22 เท่า ที่จะได้รับโทษประหาร ถ้าผู้ถูกกล่าวหาเป็นคนดำ และเหยื่อเป็นคนขาว เกิดขึ้นในมลรัฐที่เป็นหลุมฝัง ร่างกายของผู้คนที่ถูกแขวนคอ
แต่ก็ยังมีความไม่เชื่อมโยงนี้
ผมเชื่อว่าอัตลักษณ์ของเรากำลังอยู่ในความเสี่ยง
จริงๆแล้วเราไม่ได้สนใจ ในเรื่องความทุกข์ยากเหล่านี้ เรื่องเชิงบวก เรื่องดีๆทั้งหลาย ก็จะได้รับผลกระทบไปด้วย
เราชอบนวัตกรรม
เราชอบเทคโนโลยี เราชอบความคิดสร้างสรรค์
เราชอบความบันเทิง
แต่ท้ายที่สุดแล้ว ความเป็นจริงเหล่านั้น อยู่ในเงาของความทุกข์ การทารุณ การดูถูก การกีดกันกลุ่มคน
และสำหรับผม มันกลายเป็นเรื่องสำคัญ ที่จะต้องบูรณาการทั้งสองอย่างเข้าด้วยกัน
เพราะเหนือกว่าสิ่งอื่น เรากำลังพูดถึง ความจำเป็นที่จะต้องมีความหวังมากขึ้น ยึดมั่นและทุ่มเทมากขึ้น ต่อปัญหาพื้นฐานของโลกที่ซับซ้อนนี้
และสำหรับผม นั่นหมายความว่า ใช้เวลาเพื่อคิดและพูดถึง คนจน และคนด้อยโอกาส ถึงคนที่จะไม่ได้มีโอกาสมาที่ TED
แต่คิดถึงพวกเขาในทางที่ บูรณาการเข้ากับวิถีชีวิตของเรา
ในที่สุดแล้ว เราทุกคนก็ต้องเชื่อในสิ่งที่เราไม่เคยเห็น
เราเป็นอย่างนั้น ถึงแม้ว่าเราจะมีเหตุผลแค่ไหน ถึงแม้เราจะตั้งมั่นในปัญญาแค่ไหน
นวัตกรรม ความคิดสร้างสรรค์ การพัฒนา ไม่ได้มาจาก ความคิดของเราเองอย่างเดียว
แต่มาจากความคิดของเรา ที่ได้เชื้อเพลิงมาจาก ความเชื่อมั่นในใจของเรา
และความสัมพันธ์ระหว่างความคิดและจิตใจนั่นแหละ ที่ผมเชื่อว่าเป็นแรงขับให้เรา ไม่เพียงแต่สนใจ แต่สิ่งที่สดใสวิบวับ แต่ให้สนใจสิ่งที่มืดมนและยากลำบากด้วย
แวกลาฟ ฮาเวล ผู้นำคนสำคัญของสาธารณรัฐเช็ก พูดถึงเรื่องนี้
เขาพูดว่า "เวลาที่เราอยู่ในยุโรปตะวันออกและต้องเผชิญหน้ากับการกดขี่ เราต้องการอะไรหลายๆอย่าง แต่สิ่งที่เราต้องการมากที่สุดคือความหวัง ความสอดประสานของจิตวิญญาณ ความเต็มใจที่บางทีจะอยู่ในภาวะสิ้นหวัง และเป็นพยานรับรู้เหตุการณ์"
แล้ว ความสอดประสานของจิตวิญญาณนั้น เป็นแก่นของสิ่งที่ผมเชื่อว่า แม้แต่ชุมชนที่ TED นี้ ก็ต้องมีส่วนร่วมด้วย
มันไม่มีการแบ่งแยก ระหว่างเทคโนโลยีและการออกแบบ ที่จะทำให้เราเป็นมนุษย์อย่างสมบูรณ์ได้ จนกว่าเราจะหันมาสนใจความทุกข์ยาก ความยากจน การกีดกัน ความไม่เป็นธรรม ความอยุติธรรม
ทีนี้ผมอยากจะเตือนคุณ ว่าอัตลักษณ์ประเภทนี้ เป็นอัตลักษณ์ที่ท้าทาย มากกว่าอัตลักษณ์ที่ละเลยเรื่องเหล่านี้
มันจะกวนใจคุณ
ผมได้รับโอกาสพิเศษ ตอนที่ผมเป็นทนายหนุ่ม ได้พบกับโรซ่า ปาร์คส์
คุณปาร์คส์เคยกลับมาที่มอนโกเมอรี่เป็นครั้งคราว และเธอจะพบปะกับเพื่อนรักที่สุดของเธอสองคน หญิงชราเหล่านี้ จอนนี่ คารร์ ผู้จัดการ การคว่ำบาตรรถบัสในมอนโกเมอรี่ -- ผู้หญิงแอฟริกันอเมริกันที่น่าประทับใจ -- และเวอร์จิเนีย เดอรร์ ผู้หญิงผิวขาว ที่สามีของเธอ คลิฟฟอร์ด เดอรร์ เป็นทนายให้ดอกเตอร์คิง
และผู้หญิงพวกนี้ก็จะพบปะ และพูดคุยกัน
และบางครั้งบางคราว คุณคารร์จะโทรหาผม และบอกว่า "ไบรอัน คุณปาร์คส์จะมาที่เมือง เราจะพบปะพูดคุยกัน
เธออยากมาด้วย เพื่อมาฟังไหม?"
และผมก็ตอบว่า "ครับ คุณผู้หญิง ผมจะไป"
เธอถามว่า "แล้วเธอจะทำอะไร เวลาที่เธอมาที่นี่?"
ผมบอกว่า "ผมจะฟัง"
และผมก็จะไปที่นั่น และก็ฟัง
มันเป็นอะไรที่ทำให้หายเหนื่อยและสร้างพลังมาก
ครั้งหนึ่ง ผมไปที่นั่น ไปฟังผู้หญิงกลุ่มนั้นคุยกัน ผ่านไปสองชั่วโมง คุณปาร์คส์หันมาหาผม แล้วพูดว่า "ไบรอัน บอกฉันซิ ว่าโครงการความยุติธรรมอย่างเท่าเทียมคืออะไร
บอกฉันซิว่าเธอกำลังพยายามทำอะไร"
แล้วผมก็เริ่มร่ายแร็พให้เธอฟัง
ผมบอกว่า "คือ เรากำลังพยายามต่อสู้ความอยุติธรรม
เรากำลังพยายามช่วยคนที่ถูกตัดสินคดีผิดพลาด
เรากำลังเผชิญหน้ากับอคติกับการเลือกปฏิบัติ ในกระบวนการพิจารณาคดีอาญา
เรากำลังพยายามหยุดโทษประหารโดยไม่มีการภาคทัณฑ์สำหรับเด็ก
เรากำลังพยายามทำอะไรบางอย่างกับโทษประหารชีวิต
เรากำลังพยายามลดประชากรที่ถูกคุมขัง
เรากำลังพยายามหยุดยั้งโทษจำคุกจำนวนมหาศาล"
ผมร่ายแร็พทั้งหมดให้เธอฟัง พอผมร่ายจบ เธอจ้องผม แล้วบอกว่า "อึ๊ อึ๊ อือ"
เธอบอกว่า "นั่นจะทำให้เธอเหนื่อย เหนื่อย เหนื่อย"
และตอนนั้นเองที่คุณคารร์โน้มตัวมาข้างหน้า เธอชี้นิ้วมาที่หน้าผม เธอบอกว่า "นี่ไง เธอถึงต้องกล้าหาญ กล้าหาญ กล้าหาญ"
และผมเชื่อจริงๆ ว่าชุมชน TED ต้องกล้าหาญมากกว่านี้
เราต้องหาหนทาง ที่จะโอบรับความท้าทายเหล่านี้ ปัญหาเหล่านี้ ความทุกข์ยาก
เพราะท้ายที่สุดแล้ว ความเป็นมนุษย์ของเราแต่ละคนขึ้นอยู่กับ ความเป็นมนุษย์ของเราทุกคน
งานของผม ทำให้ผมได้เรียนรู้ความจริงพื้นฐานบางอย่าง
งานนี้สอนความจริงพื้นฐานให้กับผม
ผมได้เข้าใจและเชื่อ ว่าเราทุกคน เป็นมากกว่าสิ่งที่แย่ที่สุดที่เราเคยทำ
ผมเชื่ออย่างนั้นกับมนุษย์ทุกคนบนโลกใบนี้
ผมคิดว่าถ้าคนบางคนพูดโกหก พวกเขาไม่ได้เป็นเพียงคนโกหก
ผมคิดว่าถ้าคนบางคนเอาอะไรบางอย่างที่ไม่ได้เป็นของเขาไป พวกเขาไม่ได้เป็นเพียงขโมย
ผมคิดว่า แม้แต่คนบางคนที่ฆ่าคน เขาก็ไม่ได้เป็นแค่ฆาตรกร
และเพราะเหตุนั้น ทุกคนมีศักดิ์ศรีความเป็นมนุษย์ขั้นพื้นฐาน ที่กฎหมายต้องให้ความเคารพ
ผมเชื่ออีกว่า ในหลายๆที่ในประเทศนี้ และแน่นอน ในหลายๆที่ในโลก ตรงกันข้ามกับความยากจนไม่ใช่ความร่ำรวย
ผมไม่เชื่ออย่างนั้น
ผมเชื่อว่า จริงแล้วๆ ในที่หลายที่มาก ตรงกันข้ามกับความยากจนคือความยุติธรรม
และสุดท้าย ผมเชื่อว่า ถึงแม้ว่าความจริงแล้วมันจะน่าประทับใจแค่ไหน จะสวยงาม จะช่วยสร้างแรงบันดาลใจ จะช่วยกระตุ้น มากแค่ไหน ท้ายที่สุดแล้ว เราจะไม่ถูกประเมินค่าด้วยเทคโนโลยี เราจะไม่ถูกประเมินค่าด้วยการออกแบบ เราจะไม่ถูกประเมินค่าด้วยปัญญาและเหตุผล
ท้ายที่สุด ถ้าเราดูคุณลักษณะของสังคม ไม่ใช่ดูว่าสังคมนั้นปฏิบัติต่อคนรวย คนมีอำนาจ คนมีอภิสิทธิ์อย่างไร แต่ดูจากว่าสังคมนั้นปฏิบัติต่อคนจน คนถูกประนาม คนถูกคุมขังอย่างไร
เพราะในรอยต่อนั้นเอง ที่เราเริ่มจะเข้าใจอย่างลึกซึ้งจริงๆเกี่ยวกับ คำถามว่าเราคือใคร
ผมบางทีก็เสียศูนย์ ผมจะปิดท้ายด้วยเรื่องเล่าเรื่องนี้
บางครั้งผมผลักดันจริงจังมากเกินไป
ผมรู้สึกเหนื่อย อย่างที่เราทุกคนเป็น
บางทีความคิดเหล่านั้นก็เกิดขึ้นเร็วกว่าสมองเรา ในแบบที่มันสำคัญ
ผมก็ว่าความให้เด็กเหล่านี้มาตลอด เด็กที่โดนตัดสินให้รับโทษที่หนักหน่วง
และผมไปที่ห้องขัง และผมเห็นลูกความของผม อายุ 13 หรือ 14 และเขาได้รับการรับรองให้พิจารณาคดีอย่างผู้ใหญ่
ผมเริ่มคิด เรื่องอย่างนี้เกิดขึ้นได้อย่างไร?
ผู้พิพากษาทำให้คุณกลายเป็นอะไรบางอย่าง ที่คุณไม่ได้เป็นได้อย่างไร?
และผู้พิพากษารับรองว่าเขาเป็นผู้ใหญ่ แต่ผมเห็นเด็กคนนี้เป็นเด็ก
และคืนหนึ่ง ผมอยู่ดึกไป และผมเริ่มคิดว่า ก็ถ้าผู้พิพากษาสามารถเปลี่ยนให้คุณเป็นอะไรที่คุณไม่ได้เป็นได้ ผู้พิพากษาต้องมีพลังวิเศษแน่ๆ
ใช่แล้ว ไบรอัน ผู้พิพากษาต้องมีพลังวิเศษแน่ๆ
เธอควรจะร้องขออำนาจนั้นบ้าง
และเพราะผมอยู่ดึกเกินไป สมองผมไม่ค่อยแล่นมากนัก ผมเริ่มเขียนคำร้องต่อศาล
และผมมีลูกความอายุ 14 ปีคนนี้ เด็กผิวดำยากจน
และผมเริ่มเขียนคำร้องต่อศาล และหัวเรื่องของคำร้องคือ "คำร้องขอพิจารณาคดี ลูกความอายุ 14 ปี ผิวดำ ยากจนของผมคนนี้ เสมือนผู้บริหารบริษัทผิวขาวอายุ 75 ปี ผู้มีอภิสิทธิ์"
และผมเขียนลงไปในคำร้อง ว่ามันมีทั้งการประพฤติมิชอบของอัยการ การประพฤติมิชอบของตำรวจ การประพฤติมิชอบของศาล
มีประโยคแหวกๆในนั้น เกี่ยวกับว่าประเทศนี้ไม่มีการประพฤติชอบเลย มีแต่การประพฤติมิชอบ
และเช้าวันต่อมา ผมตื่นขึ้นมาและคิดว่าผมฝันถึงคำร้องบ้าๆนั่น หรือว่าผมเขียนมันจริงๆกันแน่?
ผมตะลึง ไม่ใช่แค่ผมเขียนมัน แต่ผมส่งมันไปให้ศาลแล้วด้วย
สองเดือนผ่านไป และผมก็ลืมมันไปสนิท
แล้วสุดท้ายผมก็คิด โอ้แม่เจ้า! ฉันต้องไปศาล ไปจัดการคดีบ้านี่
และผมขึ้นรถ และผมรู้สึกทุกอย่างถาโถมเหลือเกิน
และผมขึ้นรถ แล้วก็ไปที่ศาล
และผมก็กำลังคิดว่า นี่จะต้องยากแน่ๆ จะต้องเจ็บปวด
และผมออกจากรถ และเริ่มเดินขึ้นไปบนศาล
และขณะที่ผมเดินขึ้นบันไดไปที่ศาล มีชายแก่ผิวดำที่เป็นภารโรงของศาล
ตอนที่ชายคนนั้นเห็นผม เขาเดินมาที่ผม แล้วพูดว่า "คุณเป็นใคร?"
ผมบอก "ผมเป็นทนาย" เขาบอก "เธอเป็นทนาย?" ผมบอก "ใช่ครับ"
และผู้ชายคนนั้นเดินตรงมาที่ผม และกอดผม
และเขากระซิบข้างหูผม
บอกว่า "ฉันภูมิใจในตัวเธอมาก"
และผมขอบอกคุณเลย ว่ามันเติมพลังให้ผมมาก
มันเชื่อมโยงกับอะไรบางอย่างที่อยู่ในตัวผม เกี่ยวกับอัตลักษณ์ เกี่ยวกับความสามารถของคนทุกคนที่จะมีส่วนร่วม เพื่อชุมชน เพื่อทัศนคติที่มีความหวัง
ก็ ผมก็เดินเข้าไปในห้องพิจารณาคดี
ทันทีที่ผมเดินเข้าไปข้างใน ผู้พิพากษาเห็นผมเดินมา
เขาบอก "คุณสตีเวนสัน คุณเขียนคำร้องบ้าๆนี่หรือเปล่า?"
ผมบอก "ใช่ครับ ผมเขียน" แล้วเราก็เริ่มเถียงกัน
แล้วคนก็เริ่มเข้ามาข้างใน เพราะพวกเขาเดือดพล่าน
ผมเขียนอะไรบ้าๆเหล่านี้
แล้วเจ้าหน้าที่ตำรวจก็เริ่มเข้ามา และผู้ช่วยอัยการ และเจ้าหน้าที่กฎหมาย
และเมื่อผมรู้ตัวอีกที ห้องพิจารณาคดีก็มีคนอยู่เต็มแล้ว คนที่โกรธเพราะเรากำลังพูดเรื่องเชื้อชาติ ที่เรากำลังพูดเรื่องความยากจน ที่เรากำลังพูดเรื่องความไม่เท่าเทียม
และที่หางตาของผม ผมเห็นภารโรงคนนั้นเดินวนไปวนมา
และเขาคอยมองเข้ามาทางหน้าต่าง และเขาได้ยินทั้งหมดนี้
เขาเดินวนไปวนมา
แล้วสุดท้าย ชายแก่ผิวดำคนนั้น ด้วยสีหน้าที่กังวล ก็เดินเข้ามาในห้องพิจารณาคดี และนั่งลงข้างหลังผม เกือบจะที่โต๊ะว่าความ
ประมาณ 10 นาทีให้หลัง ผู้พิพากษาบอกว่าเราจะหยุดพัก
และระหว่างพัก ผู้ช่วยนายอำเภอคนหนึ่งรู้สึกถูกหยาม ที่ภารโรงคนนั้นเข้ามาในศาล
แล้วผู้ช่วยนายอำเภอคนนี้ก็ลุกขึ้น แล้ววิ่งมาที่ชายชราผิวดำคนนี้
เขาพูดว่า "จิมมี่ เธอมาทำอะไรในห้องนี้?"
และผู้ชายผิวดำที่อายุมากกว่ายืนขึ้น และมองไปที่ผู้ช่วยนายอำเภอ แล้วมองมาที่ผม แล้วพูดว่า "ฉันเข้ามาที่ห้องนี้ เพื่อบอกชายหนุ่มคนนี้ จ้องมองความหวังเอาไว้ สู้ต่อไป"
ผมมาที่ TED เพราะผมเชื่อว่าคุณหลายคนเข้าใจ ว่าเส้นโค้งแห่งคุณธรรมของจักรวาลยาวมาก แต่มันโค้งเข้าหาความยุติธรรม
ว่าเราไม่สามารถเป็นมนุษย์อย่างสมบูรณ์ได้ จนกว่าเราจะใส่ใจสิทธิและศักดิ์ศรีขั้นพื้นฐานของความเป็นมนุษย์
ว่าความอยู่รอดของเรา ขึ้นอยู่กับความอยู่รอดของคนทุกคน
ว่าวิสัยทัศน์เกี่ยวกับเทคโนโลยีและการออกแบบ และความบันเทิงและความสร้างสรรค์ ต้องผสานกันกับวิสัยทัศน์ เกี่ยวกับความเป็นมนุษย์ ความเห็นอกเห็นใจ และความยุติธรรม
และเหนือสิ่งอื่นใด สำหรับทุกๆคนที่เห็นเหมือนกันในเรื่องนั้น ผมมาที่นี่เพียงเพื่อจะบอกคุณ ให้จ้องมองความหวังเอาไว้ สู้ต่อไป
ขอบคุณมากครับ
คริส แอนเดอร์สัน: คุณได้เห็นและได้ยิน อย่างชัดเจนแล้วว่าผู้ฟังกลุ่มนี้ต้องการ ที่จะช่วยคุณทำงานของคุณ และทำอะไรบางอย่างในประเด็นนี้
นอกจากการเขียนเช็ค เราทำอะไรได้บ้าง?
สตีเวนสัน: ก็ มีโอกาสหลายๆอย่างรอบๆตัวเราครับ
ตัวอย่างเช่น ถ้าคุณอยู่ในมลรัฐแคลิฟอร์เนีย กำลังจะมีการลงประชามติในฤดูใบไม้ผลิ ที่กำลังจะพยายาม ดึงเงินที่ใช้ในกระบวนการลงโทษไปทางอื่น
ตัวอย่างเช่น ในแคลิฟอร์เนี่ยนี้ เรากำลังจะใช้เงินจำนวนพันล้านเหรียญ ไปกับโทษประหารชีวิต ในห้าปีข้างหน้า หนึ่งพันล้านเหรียญ
แต่ก็ ร้อยละ 46 ของคดีฆาตกรรม ไม่จบลงด้วยการจับกุม
ร้อยละ 56 ของคดีข่มขืน ไม่ได้จบลงอย่างนั้น
เรามีโอกาสที่จะเปลี่ยนมัน
และประชามตินี้ เสนอให้ใช้เงินจำนวนนั้น เพื่อการบังคับใช้กฎหมายและรักษาความปลอดภัย
และผมคิดว่าโอกาสมีอยู่รอบตัวเรา
แอนเดอร์สัน: อาชญากรรมลดลงอย่างมาก ในอเมริกา ในสามศตวรรษที่ผ่านมา
และส่วนหนึ่งของเรื่องนั้น บางทีก็เป็นเพราะการเพิ่มขึ้นของโทษจำคุก
คุณจะตอบคนที่เชื่อเช่นนั้นอย่างไร?
สตีเวนสัน: ก็ ที่จริง อัตราอาชญากรรมร้ายแรง ค่อนข้างคงที่
การเพิ่มขึ้นจำนวนมากของโทษขังในประเทศนี้ ไม่ได้เป็นผลมาจากอาชญากรรมร้ายแรง
แต่เกิดมาจากสงครามยาเสพติดที่หลงทิศ
นั่นเป็นที่มาของการเพิ่มขึ้นอย่างรวดเร็ว ของจำนวนประชากรในเรือนจำ
และเราหลงทางในวาทกรรมการลงโทษ
เราเลยมีกฎหมายสามสไตรค์ ที่จับคนเข้าคุกตลอดกาล เพราะขโมยจักรยาน เพราะอาชญากรรมเกี่ยวกับทรัพย์สินเล็กน้อย แทนที่จะทำให้ผู้ก่อเหตุคืนทรัพย์สินเหล่านั้น ให้ผู้คนที่ตกเป็นเหยื่อ
ผมเชื่อว่าเราต้องทำมากกว่านี้เพื่อเยียวยาคนที่เป็นเหยื่ออาชญากรรม ไม่ใช่ทำน้อยลง
และผมเชื่อว่าปรัชญาการลงโทษของเราในปัจจุบัน ไม่เป็นประโยชน์กับใครเลย
และผมคิดว่านั่นเป็นทิศทางที่เราควรจะปรับเปลี่ยน
แอนเดอร์สัน: ไบรอัน คุณได้ปลุกให้เราได้ยินปัญหาแล้ววันนี้
คุณสร้างแรงบันดาลใจให้กับเราครับ
ขอบคุณมากครับที่ให้เกียรติมาที่ TED ขอบคุณครับ
คุณทราบไหมว่า คุณต้องตัดสินใจเลือกกี่ครั้ง ในแต่ละวัน
คุณเคยนับหรือไม่ว่า คุณทำการเลือกไปทั้งหมดกี่ครั้ง ภายในหนึ่งสัปดาห์
ฉันทำการสำรวจมาเมื่อเร็วๆ นี้ กับชาวอเมริกันกว่า 2000 คน และจำนวนการตัดสินใจเลือกโดยเฉลี่ย ของชาวอเมริกันโดยทั่วไป นับได้ประมาณ 70 ครั้งในแต่ละวัน
และมีการศึกษาที่ทำกับเหล่าซีอีโอจำนวนหนึ่ง โดยติดตามซีอีโอเหล่านี้ ตลอดทั้งสัปดาห์
และผู้วิจัยก็ทำการจดบันทึก งานในลักษณะต่างๆ ที่ซีอีโอเหล่านี้ มีส่วนเกี่ยวข้องด้วย ตลอดจนระยะเวลาที่ผู้บริหารใช้ ในการตัดสินใจเกี่ยวกับงานเหล่านั้น
และพบว่า บรรดาซีอีโอโดยเฉลี่ย เกี่ยวข้องกับงานต่างๆ ประมาณ 139 อย่างในแต่ละสัปดาห์
งานแต่ละชิ้นก็แน่นอนว่าประกอบไปด้วย ตัวเลือกย่อยๆ ต่างๆ มากมาย
50 เปอร์เซ็นต์ของการตัดสินใจเหล่านั้น กระทำภายในเวลา 9 นาทีหรือน้อยกว่า
มีเพียง12 เปอร์เซ็นต์เท่านั้น ที่จำเป็นต้องใช้เวลาหนึ่งชั่วโมง หรือกว่านั้น
ลองคิดถึงการตัดสินใจเลือกของคุณเองดูบ้าง
ทราบหรือไม่ว่า การตัดสินใจเลือกกี่ครั้ง ที่จัดอยู่ในจำพวก 9 นาที เทียบกับพวกกลุ่มที่ใช้เวลา 1 ชั่วโมง?
คุณคิดว่าคุณจัดการกับการตัดสินใจเหล่านั้น ได้ดีเพียงใด?
วันนี้ ฉันอยากพูดถึง ปัญหาใหญ่ที่สุดอย่างหนึ่งเกี่ยวกับการตัดสินใจเลือก ในปัจจุบัน นั่นคือ ปัญหาที่ว่าคือการมีตัวเลือกมากเกินไป
ฉันจะกล่าวถึงปัญหา และทางออกในการแก้ปัญหา
ในระหว่างที่พูดถึงปัญหานี้ ฉันจำเป็นจะต้องถามคำถามพวกคุณบางข้อ และฉันจะต้องการรู้คำตอบของพวกคุณ
ดังนั้น เมื่อฉันถามคำถามคุณ เนื่องจากฉันมองไม่เห็น คุณจะยกมือตอบก็ได้ ถ้าคุณอยากออกกำลังกาย
เพราะฉะนั้นแล้ว เมื่อฉันถามคำถาม และถ้าคำตอบเป็น ใช่ ฉันอยากให้พวกคุณปรบมือ
เอาละ สำหรับคำถามแรกในวันนี้ พวกคุณพร้อมที่จะฟัง ปัญหาตัวเลือกล้นมือกันหรือยังคะ?
ขอบคุณค่ะ
เมื่อตอนที่ฉันยังศึกษาอยู่ ที่มหาวิทยาลัยสแตนฟอร์ด ฉันเคยไปที่ร้านขายของชำขนาดใหญ่แห่งหนึ่ง อย่างน้อยก็ขนาดใหญ่ ในสมัยนั้น
มันเป็นร้านที่ชื่อว่า แดรเกอร์ส
การไปที่ร้านนี้ ก็เหมือนกับการไปเที่ยวสวนสนุก
พวกเขามีมัสตาร์ดและน้ำส้มสายชู ถึง 250 ชนิด มีผักและผลไม้ อีกกว่า 500 ชนิด มีน้ำดื่มบรรจุขวดอีกกว่า 24 แบบให้เลือก นั่นเป็นสมัยที่เรายังดื่มน้ำจากก๊อกน้ำได้อยู่
ฉันเคยชอบไปที่ร้านขายของชำแห่งนี้มาก แต่มีอยู่ครั้งหนึ่ง ฉันถามตัวเองว่า ทำไมฉันไม่เคยซื้ออะไรกลับไปเลย?
นี่คือชั้นวางน้ำมันมะกอกในร้าน
เขามีน้ำมันมะกอกตั้ง 75 ชนิดให้เลือก รวมถึงแบบที่ปิดผนึกอยู่ในกล่อง ที่ได้มาจากต้นมะกอกอายุกว่าพันปี
ดังนั้น วันหนึ่งฉันจึงเข้าไปหาผู้จัดการร้าน แล้วก็ถามว่า "มีตัวเลือกต่างๆ เยอะแยะขนาดนี้ ได้ผลจริงๆ เหรอ?"
เขาก็ชี้ให้ดู กลุ่มนักท่องเที่ยวเต็มรถบัส ที่เข้ามาที่ร้านทุกวัน พร้อมกับกล้องถ่ายรูป
เราตัดสินใจที่จะทำการทดลองเล็กๆ โดยเลือกแยมมาทำการทดลอง
นี่คือชั้นวางแยมในร้าน
พวกเขามีแยมแบบต่างๆ อยู่ 348 แบบ
เราตั้งโต๊ะให้ลองชิมแยม อยู่ติดประตูทางเข้าร้าน
เราเอาแยมรสต่างๆ 6 ชนิดมาวางไว้ให้ชิมบนโต๊ะ หรืออีกโต๊ะ มีแยมอยู่ 24 รสที่ต่างกัน เราอยากรู้อยู่สองเรื่อง อย่างแรกคือ ในกรณีไหน ที่คนมักจะหยุด เพื่อลองชิมแยมมากกว่ากัน
มีคนหยุดชิมแยมมากกว่า หากมี 24 รส คือประมาณ 60 เปอร์เซ็นต์ เทียบกับกรณีที่มีแค่ 6 รส ที่คนหยุดชิมเพียง 40 เปอร์เซ็นต์
อย่างที่สองที่เราอยากรู้ คือในกรณีไหน ที่คนมักจะ ตัดสินใจซื้อแยมซักขวด
ในตอนนี้ เราเห็นผลที่แตกต่างออกไป
ในบรรดาคนที่หยุดเพื่อที่จะชิมแยม 24 รส มีเพียง 3 เปอร์เซ็นต์เท่านั้นที่ตัดสินใจซื้อแยม
ในขณะที่คนที่หยุดชิมแยมแค่ 6 รส เราพบว่า 30 เปอร์เซ็นต์ของคนเหล่านั้น ตัดสินใจซื้อแยม
ถ้าคุณลองคำนวณดู คนมีแนวโน้มที่จะซื้อแยมมากกว่า ถึง 6 เท่า ถ้าเขาได้พบกับแยม 6 รสชาติ แทนที่จะเป็น 24 รส
การตัดสินใจเลือกที่จะไม่ซื้อแยม อาจจะเป็นเรื่องดีสำหรับเรา อย่างน้อยก็ดีต่อรอบเอวเรา แต่มันกลายเป็นว่า ปัญหาตัวเลือกมากเกินไป ส่งผลกระทบต่อเรา ในการตัดสินใจเลือกสิ่งที่จะตามมา
เราเลือกที่จะไม่เลือกอะไรเลย ถึงแม้ว่ามันจะขัดต่อผลประโยชน์ของเราเอง
ลองมาพิจารณา เรื่องการออมเงิน ดูบ้าง
ตอนนี้ฉันจะอธิบายให้ฟังเกี่ยวกับงานวิจัยที่ฉันทำ ร่วมกับ เกอร์ ฮิวเบอร์แมน, อีเมียร์ คาเมนิก้า และ เว่ย แจง เราศึกษาการตัดสินใจเลือก แผนการออมเงินเกษียณอายุ ของชาวอเมริกันกว่าล้านคน จากแผนการออมประมาณ 650 แผน ทั่วทั้งสหรัฐฯ
และเรามองหาคำตอบว่า จำนวนตัวเลือกของกองทุน สำหรับการเกษียณอายุ ที่เรียกว่า แผน 401 ได้ส่งผลกระทบอย่างไร ต่อการที่คนจะอดออมเพื่อวันข้างหน้า
และเราก็พบว่า ที่จริงแล้ว มีความเกี่ยวพันกัน
ในแผนการลงทุนที่มีอยู่ประมาณ 657 รูปแบบ ซึ่งครอบคลุมการลงทุนในกองทุน ตั้งแต่ 2 ไปจนถึง 59 กองทุนแบบต่างๆ
และเราได้พบว่า ยิ่งมีจำนวนกองทุนให้เลือกมากเท่าใด อัตราการเข้าร่วมกับแผนนั้น ยิ่งน้อยลง
ถ้าเราพิจารณาถึงกรณีสุดขั้ว คือแผนลงทุนที่เสนอเพียง 2 กองทุน มีอัตราการเข้าร่วมอยู่ที่ 70 กว่าเปอร์เซ็นต์ ยังคงไม่สูงอย่างที่เราอยากให้เป็นนัก
เทียบกับแผนการลงทุน ที่มีจำนวนกองทุนมากเกือบ 60 กองทุน ปรากฎว่าอัตราการเข้าร่วมกลับลดต่ำลง ลงมาถึงประมาณที่ 60 เปอร์เซ็นต์
นอกจากนั้นแล้ว ยังพบอีกว่า ถึงแม้คุณจะเลือกเข้าร่วม เมื่อมีตัวเลือกเป็นจำนวนมาก ก็ยังมีผลลัพธ์ที่เป็นลบตามมาด้วย
คือสำหรับกลุ่มคนที่เลือกที่จะเข้าร่วม แผนการลงทุนที่มีตัวเลือกมากกว่า กลายเป็นว่าคนกลุ่มนี้ กลับหลีกเลี่ยงการลงทุนในหุ้นหรือพันธบัตร
ยิ่งมีจำนวนตัวเลือกให้เลือกมากเท่าไหร่ ยิ่งมีแนวโน้มว่า ผู้คน จะเลือกลงทุนเงินทั้งหมดในตลาดการเงิน
การตัดสินใจในลักษณะสุดขั้วอย่างนั้น เป็นการตัดสินใจที่ พวกเรามักจะไม่แนะนำให้ทำกัน เมื่อพิจารณาผลประโยชน์ทางการเงินในอนาคต
ในช่วงทศวรรษที่ผ่านมา เราพบว่า มีผลกระทบแง่ลบหลักๆ อยู่ 3 อย่าง ในการที่เสนอตัวเลือกให้ผู้คน มากจนเกินไป
พวกเขามีแนวโน้มที่จะ ชะลอการตัดสินใจเลือก แม้ว่าการชะลอนั้น จะมีส่งผลเสียกับพวกเขาเอง
พวกเขามีแนวโน้มที่จะเลือกตัวเลือกที่แย่กว่า ตัวเลือกทางการเงิน หรือทางการแพทย์ ที่แย่กว่าที่ควร
มีแนวโน้มที่พวกเขาจะเลือก สิ่งที่ทำให้พอใจน้อยกว่า ถึงแม้ว่า ตัวเลือกเหล่านั้น อาจจะดีกว่าก็ตาม
เหตุผลสำคัญก็คือว่า ถึงแม้เราจะสนุก กับการเห็นตัวเลือกมากมายเต็มชั้น ของมายองเนส มัสตาร์ด น้ำส้มสายชู หรือแยม แต่เราไม่สามารถคำนวณเปรียบเทียบ ได้ทั้งหมด และไม่สามารถตัดสินใจ เลือก จากชั้นวางที่หลากหลายได้
ดังนั้น สิ่งที่ดิฉันอยากจะเสนอพวกคุณในวันนี้ คือเทคนิคง่ายๆ 4 ประการ เทคนิคที่เราได้ทำการทดสอบมาแล้ว ผ่านทางการศึกษาวิจัย ในรูปแบบต่างๆ ซึ่งคุณสามารถนำไปใช้ได้ง่ายๆ ในธุรกิจของคุณ
อย่างแรก: ตัดทอน
คุณอาจจะเคยได้ยินมาก่อนแล้ว แต่ในวันนี้มันยิ่งมีความหมายมากขึ้น คือ น้อยกว่าแต่ให้ผลมากกว่า
ผู้คนโดยทั่วไปมักจะหัวเสียเมื่อฉันบอกว่า "ตัด"
พวกเขามักจะกังวลว่า กำลังจะเสียพื้นที่บนชั้นวางไป
แต่ความจริงแล้ว เราเห็นว่า ถ้าคุณเต็มใจที่จะตัดทอน ลดจำนวนตัวเลือกที่มากมายซ้ำซ้อนไป ก็จะพบว่า ยอดขายเพิ่มสูงขึ้น แถมยังเป็นการลดต้นทุน และให้ประสบการณ์ในการเลือก ที่ดีขึ้น ต่อผู้บริโภค
เมื่อพรอคเตอร์แอนด์แกมเบิล ลดจำนวนแชมพูเฮดแอนด์โชว์เดอร์ จาก 26 ลงเหลือเพียง 15 แบบ พวกเขาพบว่า ยอดขายเพิ่มขึ้นถึง 10 เปอร์เซ็นต์
เมื่อบริษัทโกลเด้นแคท กำจัดสินค้าเกี่ยวกับแมวที่ขายได้แย่สุด 10 อันดับ พวกเขาพบว่า มีกำไรเพิ่มมากขึ้น ถึง 87 เปอร์เซ็นต์ ซึ่งเป็นผลมาจาก ทั้งการเพิ่มขึ้นของยอดขาย และการลดลงของต้นทุน
โดยทั่วไปร้านขายของชำในปัจจุบัน จะมีสินค้าประมาณ 45,000 รายการให้เลือก
ห้างวอลล์มาร์ทโดยเฉลี่ย มีสินค้าประมาณ 100,000 รายการ
แต่ปรากฎว่า ห้างที่ใหญ่ที่สุดเป็นอันดับที่เก้า ห้างใหญ่อันดับเก้าของโลกนั้น ได้แก่ร้านอัลดี และในร้านมีสินค้าให้เลือกเพียงแค่ 1,400 รายการเท่านั้น มีซอสมะเขือเทศกระป๋องเพียงแค่แบบเดียว
กลับมาดูที่โลกของการออมเงินกันบ้าง ฉันคิดว่า ตัวอย่างหนึ่งที่ดีที่สุดเร็วๆ นี้ ในการจัดการตัวเลือกที่เสนอให้ลูกค้า คือตัวอย่างที่เดวิด เลียบสันเข้าไปมีส่วนร่วมในการออกแบบ ซึ่งเป็นโปรแกรมที่พวกเขาให้ที่ฮาร์วาร์ด
พนักงานเจ้าหน้าที่ของฮาร์วาร์ดทุกคน จะได้รับการสมัครโดยอัตโนมัติ เข้าร่วมโปรแกรมตามช่วงเวลาของชีวิต
สำหรับกลุ่มคนที่อยากจะมีโอกาสเลือกด้วยตัวเอง พวกเขาจะมีกองทุนให้เลือก 20 กองทุน ไม่ใช่กว่า 300 กองทุน
คุณรู้ไหม ผู้คนมักจะกล่าวว่า "ฉันไม่รู้จะตัดทอนอย่างไรดี
ตัวเลือกพวกนั้นต่างก็สำคัญทั้งสิ้นเลย"
และสิ่งแรกที่ฉันทำก็คือ ฉันถามเจ้าหน้าที่ "บอกให้ฟังหน่อยว่า ตัวเลือกพวกนั้นแตกต่างกันอย่างไร"
และถ้าเจ้าหน้าที่เองยังไม่สามารถแยกตัวเลือกพวกนั้นออกจากกันได้ ผู้บริโภคก็ไม่สามารถทำได้เช่นกัน
ก่อนที่จะเริ่มการบรรยายในบ่ายวันนี้ ฉันได้พูดคุยกับแกรี่
และแกรี่ได้บอกว่า เขายินดีที่จะ เสนอให้คนจากกลุ่มผู้ฟัง ไปพักผ่อนวันหยุด โดยค่าใช้จ่ายทั้งหมดฟรี ในสถานที่ที่มีถนนสวยที่สุดในโลก
และนี่คือคำบรรยายเกี่ยวกับถนนที่ว่า
ฉันอยากให้พวกคุณอ่านมัน
ฉันจะให้เวลาคุณซักเล็กน้อยในการอ่าน และหลังจากนั้น ฉันอยากให้คุณปรบมือ ถ้าคุณพร้อมที่จะรับข้อเสนอของแกรี่
โอเค ใครพร้อมแล้วบ้างที่จะรับข้อเสนอที่ว่า
มีแค่นี้เองเหรอ?
เอาละ ให้ฉันแสดงให้คุณเห็นมากกว่านี้
พวกคุณรู้ใช่มั้ย ว่านี่เป็นคำถามหลอก
เอาละ คราวนี้ใครพร้อมที่จะไปท่องเที่ยวครั้งนี้บ้าง
ฉันคิดว่ามีคนตบมือมากกว่าตอนแรกเสียอีกนะ
เอาละ
ในความจริงแล้ว คุณได้รับข้อมูลในคำอธิบายตอนแรก มากกว่ารูปภาพในช่วงหลังนะ แต่ฉันกล้าเดาได้ว่า คุณรู้สึกว่า ข้อมูลในครั้งหลัง ให้ความรู้สึกสมจริงมากกว่า
นั่นเพราะรูปภาพทำให้ มันเกิดความสมจริงสำหรับคุณ
ซึ่งเป็นเทคนิคที่สอง ในการจัดการกับปัญหาการมีตัวเลือกมากเกินไป นั่นคือการทำให้เห็นเป็นรูปธรรม
ในการที่จะให้ผู้คนเข้าใจ ถึงความแตกต่างของตัวเลือกแต่ละอย่าง พวกเขาจะต้องสามารถเข้าใจถึง ผลลัพธ์ที่จะตามมา จากตัวเลือกแต่ละตัว และผลลัพธ์เหล่านั้น จะต้องสามารถ "รู้สึกได้" อย่างชัดเจน
ทราบหรือไม่ว่า คนใช้จ่ายมากขึ้น 15 ถึง 30 เปอร์เซ็นต์ เมื่อจ่ายผ่านบัตร ATM หรือบัตรเครดิต เทียบกับจ่ายด้วยเงินสด
นั่นเป็นเพราะจ่ายด้วยบัตร ไม่รู้สึกว่ามันเป็นเงิน
และมันกลายเป็นว่า การสร้างความรู้สึกที่เป็นรูปธรรมนี้ สามารถที่จะใช้เป็นเครื่องมือในทางบวกได้ โดยช่วยให้คนเราประหยัดอดออมมากขึ้น
ในการวิจัยที่ฉันทำร่วมกับ ชโลโม เบนาร์ทซี และอาเลสซานโดน เพรวิเตโร เราทำการศึกษาเกี่ยวกับผู้คนที่บริษัทไอเอ็นจี พนักงานที่ทำงานอยู่กับบริษัทไอเอ็นจี และพวกเขาต่างก็อยู่ในช่วงของการ สมัครเลือกแผนการเงินแบบ 401 เค
และในระหว่างการสมัครนั้น เราทำเหมือนที่เคยทำมาทุกประการ แต่เราเพิ่มสิ่งเล็กๆ เข้าไปอย่างหนึ่ง
สิ่งเล็กๆ ที่เราเพิ่มเข้าไปนั้น คือการที่เราถามผู้สมัคร ให้คิดถึงสิ่งดีๆ ทั้งหลายที่อาจจะเกิดขึ้นในชีวิต ถ้ามีการประหยัดออมมากขึ้น
โดยการเพิ่มคำถามง่ายๆ นี้เข้าไป ส่งผลให้เกิดการสมัครเพิ่มขึ้นถึง 20 เปอร์เซ็นต์ และจำนวนเงินที่ผู้สมัครเต็มใจที่จะออม ก็เพิ่มขึ้นด้วย จำนวนเงินที่เขายินดีที่จะใส่ลงในบัญชีออมทรัพย์ เพิ่มขึ้นสี่เปอร์เซ็นต์
เทคนิคที่สาม การจัดหมวดหมู่
เราสามารถที่จะจัดการกับหมวดหมู่ ได้มากกว่าการรับมือกับตัวเลือกแต่ละตัว
ยกตัวอย่างเช่น มีการศึกษาชิ้นหนึ่งที่เราทำกับแผงนิตยสาร
และเราพบว่า ในร้านของชำเว็กแมนส์ ตลอดแนวทางเดินด้านตะวันออกเฉียงเหนือ แผงนิตยสารเรียงรายเต็มไปด้วย นิตยสารหลากหลายตั้งแต่ 331 แบบ ไปจนถึง 664
แต่คุณรู้ไหมว่า
ถ้าฉันจัดนิตยสาร 600 ฉบับ แล้วแบ่งมันออกเป็น 10 หมวดหมู่ เมื่อเทียบกับการที่ฉันจัดนิตยสาร 400 ฉบับ และแบ่งออกเป็น 20 หมวดหมู่ คุณจะเชื่อว่า ฉันได้ให้ ตัวเลือก และประสบการณ์การเลือกที่ดีกว่า สำหรับกรณีนิตยสาร 400 ฉบับ มากกว่าในกรณีของ 600 ฉบับ
นั่นเป็นเพราะว่า การจัดหมวดหมู่ จะบอกฉันได้ว่าจะแยกมันได้อย่างไร
ที่เห็นอยู่นี่เป็นเครื่องประดับสองแบบที่แตกต่างกัน
ชุดหนึ่งเรียกว่า "แจ๊ส" และอีกชุดเรียกว่า "สวิง"
ถ้าคุณคิดว่า ชุดเครื่องประดับทางซ้ายคือ สวิง และชุดทางขวาคือ แจ๊ส ขอให้ตบมือ
โอเค มีบ้าง
ถ้าคุณคิดว่า ชุดทางซ้ายคือแจ๊ส และทางขวาคือสวิง ขอให้ตบมือ
โอเค มากกว่าหน่อย
เอาละเป็นอันว่า คุณถูก
ชุดทางซ้ายคือแจ๊ส และชุดทางขวาคือสวิง แต่คุณรู้อะไรไหม
นี่เป็นการจัดหมวดหมู่ที่ไม่ได้เรื่องเป็นอย่างยิ่ง
หมวดหมู่จะต้องสื่อถึงอะไรบางอย่าง สื่อกับผู้เลือก ไม่ใช่ผู้สร้างตัวเลือก
และคุณมักจะได้เห็นปัญหานี้ เมื่อพิจารณาถึงรายชื่อกองทุนยาวเหยียดเหล่านั้น
พวกเขาพยายามจะบอกใครอยู่เหรอเนี่ย?
เทคนิคที่สี่ของฉัน ปรับสภาพรับความซับซ้อน
มันกลายเป็นว่า เราสามารถที่จะ รับมือกับปริมาณข้อมูล มากมายกว่าที่เราคิดไว้ เราเพียงแต่ต้องทำให้มันง่ายขึ้นซักหน่อย
เราต้องค่อยๆ เพิ่มความซับซ้อนขึ้นทีละน้อย
ฉันจะยกตัวอย่างให้ฟัง ว่าฉันหมายถึงอะไร
ลองดูการตัดสินใจเลือกที่ค่อนข้างซับซ้อนมากๆ การซื้อรถ
นี่คือบริษัทผู้ผลิตรถเยอรมันรายหนึ่ง ที่ให้คุณเลือกปรับแต่งรถของคุณได้อย่างสมบูรณ์
คุณจะต้องตัดสินใจเลือกประมาณ 60 ครั้ง ประกอบกันเป็นรถของคุณโดยเฉพาะ
การตัดสินใจเหล่านี้ มีตัวเลือกในแต่ละข้อแตกต่างกันไป
สีรถ สีตัวรถภายนอก คุณมีทางเลือก 56 สี
เครื่องยนต์ ระบบเกียร์ มี 4 ตัวเลือก
สิ่งที่ฉันจะทำ คือปรับเปลี่ยนลำดับ ที่การตัดสินใจเหล่านั้นจะปรากฎขึ้น
ลูกค้าครึ่งหนึ่ง จะเริ่มจากตัวเลือกจำนวนมาก สีรถ 56 สี แล้วไปหัวข้อตัวเลือกที่น้อยกว่า ระบบเกียร์สี่รูปแบบ
ส่วนลูกค้าอีกครึ่งหนึ่ง จะเริ่มด้วยตัวเลือกน้อยๆ คือระบบเกียร์สี่แบบ ไปยังข้อที่ตัวเลือกเยอะขึ้น คือสีรถ 56 สี
ฉันกำลังอยากรู้อะไร?
คุณมีส่วนร่วมมากน้อยแค่ไหน
ถ้าคุณคอยแต่กดปุ่มตัวเลือกอัตโนมัติ ในแต่ละการตัดสินใจ นั่นหมายความว่า คุณเจอตัวเลือกเยอะเกินรับไหวแล้ว คุณเริ่มตามไม่ทัน และไม่ใส่ใจ
สิ่งที่พบก็คือ ลูกค้าที่เริ่มจากจำนวนตัวเลือกเยอะ มาหาตัวเลือกน้อย พวกเขาคอยแต่ละกดปุ่ม เลือกอัตโนมัติ ครั้งแล้วครั้งเล่า
เรากำลังสูญเสียความสนใจจากพวกเขา
ส่วนพวกที่เริ่มจากตัวเลือกน้อยๆ ไปหาตัวเลือกที่มากขึ้น พวกเขายังคงใส่ใจอยู่กับเรา
ข้อมูลเหมือนเดิน จำนวนตัวเลือก ก็เท่าเดิม
สิ่งเดียวที่แตกต่างกัน คือการปรับเปลี่ยนลำดับ ของการนำเสนอข้อมูล
ถ้าฉันเริ่มจากง่ายๆ ก่อน ฉันจะเรียนรู้ว่าจะเลือกได้อย่างไร
แม้ว่าการเลือกระบบเกียร์ จะไม่ได้บอกอะไรเลยเกี่ยวกับการตกแต่งในรถ แต่มันก็ยังช่วยเตรียมตัว ว่าจะเลือกอย่างไร
และทำให้ฉันตื่นเต้นไปกับสินค้า ที่ฉันกำลังประกอบอยู่นี้ด้วย ดังนั้น ฉันเลยเต็มใจและมีแรงจูงใจ ที่จะมีส่วนร่วมให้มากขึ้น
ขอสรุปอีกครั้ง
ฉันได้พูดถึงเทคนิคสี่ประการ ที่จะบรรเทาปัญหาของการมีตัวเลือกมากเกินไป ตัดทอน กำจัดตัวเลือกส่วนเกินทิ้งไป ทำให้เป็นรูปธรรม ทำให้สมจริง รู้สึกได้ จัดหมวดหมู่ เราสามารถจัดการกับหมวดหมู่ได้ดีกว่าตัวเลือก ปรับสภาพรับความซับซ้อน
เทคนิคทั้งหมดเหล่านี้ที่ฉันอธิบายให้ฟังวันนี้ ถูกออกแบบมาเพื่อช่วยให้คุณ จัดการกับตัวเลือกของคุณ ดีสำหรับคุณ คุณสามารถใช้เทคนิคเหล่านี้เพื่อตัวเอง และดีสำหรับผู้คนที่คุณทำงานให้
เพราะฉันเชื่อว่า หัวใจของการ ได้สิ่งที่ดีที่สุด จากตัวเลือก คือการพิถีพิถันที่จะเลือก
และยิ่งเราพิถีพิถันในการเลือกมากขึ้น เราก็จะยิ่งสามารถ ฝึกฝนศาสตร์แห่งการเลือกได้ดีขึ้น
ขอบคุณมากค่ะ
ดีครับ ผมชื่อ เควิน ล็อคคา ผมเป็นผู้จัดการฝ่ายกำหนดทิศทางที่ YouTube และผมดูวิดีโอจาก YouTube เป็นอาชีพ
เรื่องจริงนะ
เพราะงั้นวันนี้เราจะพูดกันหน่อยเกี่ยวกับว่าวิดีโอแพร่หลายได้อย่างไร? และทำไมมันถึงสำคัญนัก
เราทุกคนต่างอยากมีชื่อเสียง ดารา, นักร้อง, ดาราตลก ตอนที่ผมยังเด็กกว่านี้ ดูเหมือนว่ามันจะยาก โคตรยากเลยที่จะเป็น
แต่ตอนนี้เว็บวิดีโอทำให้มันเป็นไปได้ พวกเราคนใดคนหนึ่ง หรือสิ่งสร้างสรรค์ที่เราทำ สามารถกลายเป็นที่นิยมได้จริงๆ ในส่วนหนึ่งของวัฒนธรรมโลกของเรา
ใครก็ตามในหมู่พวกคุณ สามารถมีชื่อเสียงได้ในโลกอินเทอร์เน็ต แค่ในวันเสาร์นี้
แต่มีวิดีโอความยาวมากกว่า 48 ชั่วโมงถูกอัพโหลดขึ้น YouTube ในทุกๆนาที
ด้วยเหตุนั้น แค่เปอร์เซ็นเล็กๆเท่านั้น ที่จะแพร่หลายและได้รับการชมจำนวนมาก และกลายเป็นช่วงเวลาทางวัฒนธรรม
งั้นมันเกิดขึ้นได้อย่างไรล่ะ?
สามอย่าง ผู้นำทางรสนิยม, สังคมการมีส่วนร่วม และ ความไม่คาดฝัน
เอาล่ะ มาดูกัน
แบร์ วาสเกส: โอ! บร๊ะเจ้า! โอ้.. บร๊ะเจ้า!
โอ้วว... บร๊ะเจ้าาา!
โว้ววว!
โอ้ววว ว๊าวววว!
เควิน: ปีที่แล้ว แบร์ วาสเกส โพสต์วิดีโอนี้ ที่เขาถ่ายนอกบ้านเขาในอุทยานแห่งชาติโยสมิที
ในปี 2553 มันถูกชมไป 23 ล้านครั้ง
นี่คือแผนภาพโดยประมาณของมัน ตอนที่มันเริ่มเป็นที่นิยมเมื่อหน้าร้อนที่ผ่านมา
แต่คุณแบร์ไม่ได้ตั้งใจว่าจะทำให้มันเป็นวิดีโอที่แพร่หลาย
เขาแค่อยากจะแชร์สายรุ้ง
เพราะนั่นเป็นสิ่งที่คุณทำเมื่อชื่อของคุณคือ หมีภูเขาแห่งโยสมิที
อันที่จริงเขาโพสต์วิดีโอที่เกี่ยวกับธรรมชาติจำนวนมาก
และที่จริงวิดีโอเรื่องนี้ถูกโพสต์ ย้อนไปไกลถึงเดือนมกราคม
งั้นอะไรเกิดขึ้นตรงนี้ล่ะ?
ที่จริงคือ จิมมี่ คิมเมล ดาราตลกและพิธีกรชาวอเมริกัน
จิมมี่ คิมเมล ทวีตวิดีโอนี้ ทำให้ในที่สุดขับดันมันไปสู่ความนิยมอย่างที่เห็น
เพราะผู้นำทางรสนิยมอย่าง จิมมี่ คิมเมล แนะนำเราให้รู้จักกับสิ่งใหม่ที่น่าสนใจ และนำออกมาไปสู่ผู้ชมกลุ่มใหญ่ได้ชม
รีเบคกา แบล็ค: วันศุกร์ วันศุกร์ ลุกขึ้นมาในวันศุกร์ ทุกๆคนคิดถึงแต่สุดสัปดาห์ สุดสัปดาห์แสนสุข วันศุกร์ วันศุกร์ ลุกขึ้นมาในวันศุกร์ เควิน: คุณคงไม่คิดว่าเราต้องคุยอะไรกันเรื่องนี้ โดยไม่ต้องพูดถึงวิดีโอนี้ใช่ปะ
เพลง "วันศุกร์" ของรีเบคกา แบล็ค เป็นหนึ่งในวิดีโอที่ได้รับความนิยมสูงสุดของปี
มีผู้ชมไปถึงกว่า 200 ล้านครั้งในปีนี้
และนี่คือแผนภาพของมัน
ซึ่งคล้ายกับ "รุ้งสองชั้น" มันดูราวกับว่ามันงอกออกมาจากกระบอกไม้ไผ่
งั้นอะไรเกิดขึ้นในวันนี้?
เอ่อ..มันเป็นวันศุกร์ จริงๆ
และถ้าคุณสงสัยเกี่ยวกับยอดกราฟยอดอื่นๆล่ะก็ ... นั่นก็วันศุกร์เหมือนกัน
แต่วันนี้มันเกี่ยวอะไร? โดยเฉพาะวันศุกร์นี้?
รายการ ทอช พอยต์ โอ หยิบมันขึ้นมาเล่น บล็อกต่างๆเริ่มเขียนถึง
ไมเคิล เจ. เนลสัน จากโรงภาพยนต์วิทยาศาสตร์ลี้ลับ เป็นคนแรกๆที่โพสต์เรื่องตลกเกี่ยวกับวิดีโอนี้บนทวิตเตอร์
แต่สิ่งที่สำคัญคือ คน หรือกลุ่มผู้นำทางรสนิยม เลือกมุมมอง และนำเสนอสิ่งนั้นต่อกลุ่มผู้ชมที่มากกว่า, เร่งกระบวนการ
จากนั้นกลุ่มสังคมออนไลน์ก็ก่อตัวขึ้น จากกลุ่มคนที่แบ่งปันเรื่องตลกเฉพาะกลุ่มเรื่องใหญ่นี้ และพวกเขาเริ่มคุยกัน และทำอะไรกับมัน
ตอนนี้มีวิดีโอล้อเลียน "วันศุกร์" ถึงหมื่นเรื่องใน YouTube
แม้แต่ในเจ็ดวันแรก ก็ยังมีวิดีโอล้อเลียนถึงวันอื่นๆของสัปดาห์กับเขาด้วย
ไม่เหมือนกับสิ่งบันเทิงทางเดียวในศตวรรตที่ 20 ในสังคมนี้การมีส่วนร่วม คือวิธีที่เราจะกลายเป็นส่วนหนึ่งของปรากฏการณ์ ไม่ว่าจะโดยการแพร่กระจายมันออกไป หรือ ทำอะไรใหม่ๆกับมัน
"แมวร้อง" เป็นแอนิเมชั่นวนซ้ำไปซำ้มา ที่มากับดนตรีวนซ้ำ
แค่นั้นแหละ มีแค่นี้แหละ
มันถูกชมไปกว่า 50 ล้านครั้งในปีนี้
และถ้าคุณคิดว่านี่ประหลาดแล้ว คุณควรจะได้รู้ว่ามีเวอร์ชั่นอื่นๆยาวรวมกัน 3 ชั่วโมงด้วย และมันถูกชมไปถึง 4 ล้านครั้ง
แม้แต่แมวก็ยังดูวิดีโอนี่
แมวยังดูแมวที่ดูวิดีโอนี่
แต่สิ่งที่สำคัญคือ ความคิดสร้างสรรค์ที่มันให้แรงบันดาลใจ ท่ามกลางวัฒนธรรมทางอินเทอร์เน็ต แบบกี๊กๆ
มันมีการเรียบเรียงใหม่
มีคนเอาไปทำเป็นเวอร์ชั่นเก่าๆ
แล้วมันก็โกอินเตอร์
กลุ่มสังคมนักเรียบเรียงทั้งหมดเร่งมันขึ้น นำมันจากที่เป็นแค่เรื่องตลกโปกฮา ไปเป็นสิ่งที่เราทุกคนสามารถมีส่วนร่วมได้
เพราะเราไม่ใช่แค่สนุกไปกับมันแล้ว แต่เรามีส่วนร่วม
แล้วใครล่ะสามารถจะทำนายทายทักสิ่งเหล่านี้ได้?
ใครจะไปรู้ว่า "รุ้งสองชั้น" หรือ "รีเบคกา แบล็ค" หรือ "แมวร้อง" จะดัง?
บทอะไรที่คุณจะเขียนได้ ที่จะมีสิ่งเหล่านี้อยู่ในบท?
ในโลกที่มีวิดีโอยาวมากกว่า 2 วัน ถูกอัพโหลดทุกๆนาที คงจะมีแต่เรื่องที่มีเอกลักษณ์โดดเด่น และไม่คาดฝันเท่านั้น ที่จะโดดเด่นขึ้นมาได้ในวิถีที่วิดีโอเหล่านี้เป็นอยู่
ตอนที่เพื่อนของผมบอกว่า ผมต้องดูวิดีโอนี่ให้ได้นะ เกี่ยวกับชายคนหนึ่งที่ประท้วงเรื่องค่าปรับจักรยานในนิวยอร์ค ผมยอมรับว่าผมไม่ค่อยสนเท่าไร
เคซี่ เนย์สแตต: ผมได้รับใบสั่งเรื่องไม่ขี่จักรยานในเลนจักรยาน แต่บ่อยครั้งที่มีอุปสรรค ที่ทำให้คุณไม่สามารถขี่ในเลนจักรยานอย่างเหมาะสมได้
เควิน: ด้วยความประหลาดใจและขบขัน เคซี่ เลย์สแตต นำแนวคิดสนุกๆและชี้นำ ให้ถูกรับชมกว่าห้าล้านครั้ง
ดังนั้นแนวทางนี้สงวนไว้ ให้กับสิ่งใหม่ๆที่เราสร้างสรรค์
และมันทั้งหมดนำเราไป สู่คำถามใหญ่หนึ่งคำถาม
แบร์ วาสเกส: หมายความว่าไงเนี่ย?
โอ้ววว
เควิน: มันหมายความว่าอย่างไร?
ผู้นำทางรสนิยม, สังคมาการมีส่วนร่วมอย่างสร้างสรรค์ และความไม่คาดฝันอย่างสุดๆ นี่คือคุณลักษณะพิเศษของสื่อชนิดใหม่ และวัฒนธรรมชนิดใหม่ ที่ซึ่งทุกคนสามารถเข้าถึง และผู้ชมเป็นผู้กำหนดความนิยม
ผมหมายถึง อย่างที่กล่าวไว้ก่อนหน้านี้ ดาราที่โด่งดังที่สุดคนหนึ่งในโลกตอนนี้ จัสติน บีเบอร์ เริ่มต้นจาก YouTube
ไม่ต้องมีใครให้ไฟเขียวแนวคิดของคุณ
และเราทุกคนรู้สึกมีส่วนเป็นเจ้าของ ในวัฒนธรรมตามสมัยนิยมของเราเอง
และนี่ไม่ใช่ลักษณะเฉพาะของสื่อเดิมๆ และพวกเขาแทบจะไม่ใช่สื่อสำหรับวันนี้ แต่เขาจะกำหนดแนวทางความบันเทิงในอนาคต
ขอบคุณ
วันนี้ผมจะมาพูดถึง การค้นพบที่ไม่ได้คาดคิดไว้
ผมทำงานในอุตสาหกรรมพลังงานแสงอาทิตย์
และบริษัทของผม พยายามที่จะผลักดันตัวเอง เข้าไปในสภาพแวดล้อม โดยให้ความสำคัญกับ ...
... ให้ความสำคัญกับความคิดของฝูงชน
นี่เป็นวีดีโอ เกี่ยวกับสิ่งที่เราทำครับ
สักครู่นะครับ
สงสัยวีดีโอจะใหญ่ไปหน่อย
เอาอย่างนี้ ผมจะข้าม ... ผมจะข้ามวีดีโอไปก่อนแล้วกันนะครับ ...
อะไรเนี่ย
นี่มันไม่ใช่ ...
โอเค
เทคโนโลยีแสงอาทิตย์คือ ...
เวลาหมดแล้วหรอครับ
ได้ครับ ขอบคุณมากครับ
เรื่องราวของฉันเริ่มต้นที่นี่ ที่เมืองราชสถาน ย้อนไปเมื่อประมาณ 2 ปีก่อน
ฉันใช้ชีวิตในทะเลทราย ใต้ดาราพราว กับ มุค์เทีย อาลี นักร้องซูฟี
และเราก็ได้คุยกัน ว่าไม่มีอะไรเปลี่ยนแปลงไปเลย ตั้งแต่ยุคก่อนเก่าอย่าง มหาภารตะ
ย้อนไปสมัยก่อนเมื่อชาวอินเดียอยากเดินทาง พวกเราจะกระโดดขึ้นรถม้าและแล่นข้ามฟากฟ้าไป
ปัจจุบันเราก็ทำเช่นกัน แต่ด้วยเครื่องบิน
เมื่อก่อน เมื่ออรชุน เจ้าชายอินเดียและนักรบที่ยิ่งใหญ่ กระหายน้ำ ทรงยิงคันแสง ไปยังพื้นดิน และน้ำก็ออกมา
ณ ปัจจุบัน เราก็ทำเหมือนกัน ด้วยสว่านเจาะและเครื่องจักร
ข้อสรุปที่พวกเราได้ คือเวทมนตร์ได้ถูกแทนที่ ด้วยเครื่องจักร
และนี่ทำให้ฉันเศร้ามากๆ
ฉันเริ่มรู้สึกว่าตัวเองเริ่มกลายเป็นพวกติดโทรศัพท์เล็กๆ
แล้วก็กลัวกับความคิดนี้ ที่ว่าฉันจะเสียศักยภาพ ที่จะชื่นชมและดื่มด่ำในอาทิตย์อัสดง โดยปราศจากกล้องถ่ายรูป ปราศจากการทวีตถึงเพื่อนๆ
และรู้สึกว่าเทคโนโลยี ควรที่จะเพิ่มพลังแห่งเวทมนตร์ ไม่ใช่มาหักล้างกัน
เมื่อตอนฉันยังเป็นเด็กน้อย คุณปู่ได้ให้นาฬิกาพกสีเงินเรือนเล็กๆ กับฉัน
และเจ้าเทคโนโลยีอายุกว่า 50 ปีชิ้นนี้ กลายเป็นของที่มหัศจรรย์ที่สุดของฉันเลย
มันกลายเป็นประตูทองคำ ที่เปิดสู่โลกของโจรสลัดและซากเรืออับปาง และมนตร์เหล่านี้อยู่ในจินตนาการของฉัน
ฉันเลยรู้สึกว่าโทรศัพท์มือถือของเรา นาฬิกาอันสวยงาม และกล้องถ่ายรูปของเรานั้น หยุดยั้งเราจากความฝัน
จากการเป็นแรงบันดาลใจ
ฉันก็แค่โดดเข้าไป สู่โลกแห่งเทคโนโลยี เพื่อมองหาทางที่จะทำให้มันส่งเสริมเวทมนตร์ มากกว่าที่จะหักล้าง
ฉันทำหนังสือภาพตั้งแต่ฉันอายุได้ 16
และเมื่อตอนที่ฉันได้เห็น iPad ฉันเห็นมันเป็นอุปกรณ์เล่าเรื่อง ที่สามารถเชื่อมผู้อ่านทั่วโลกได้
สิ่งนี้รับรู้ได้ว่าเราถือมันยังไง
รู้ว่าเราอยู่ที่ไหน
สิ่งนี้นำภาพและตัวหนังสือไว้ด้วยกัน และภาพเคลื่อนไหว เสียง แล้วยังสัมผัสอีก
การเล่าเรื่องจึงกลายเป็น การรับรู้ผ่านหลายสัมผัส
แต่เราจะทำอะไรกับเจ้าสิ่งนี้ละ
ดังนั้นฉันต้องเข้าไปและเปิดตัว โคห์ยา แอพแบบโต้ตอบบน iPad
ตรงนี้บอกว่า "วางนิ้วคุณลง ตามแสงต่างๆ"
แล้วก็ มันถามว่า "กล่องนี้เป็นของ..." แล้วฉันก็พิมพ์ชื่อฉันลงไป
แล้วฉันก็กลายเป็นตัวละครนึงในหนังสือ
สักพักหนึ่งก็จะมีจดหมายน้อยๆ ส่งมาหาฉัน แล้ว iPad ก็รู้ว่าฉันอยู่ไหนเพราะ GPS ที่บ่งบอกที่อยู่กับฉัน
ความเป็นเด็กในตัวฉันตื่นตัวขึ้นมา ด้วยความสามารถเหล่านี้
เอาหล่ะ ฉันได้พูดมาเยอะเกี่ยวกับเวทมนตร์
และฉันไม่ได้หมายถึงพ่อมดและมังกร ฉันหมายถึงเวทมนตร์ในช่วงวัยเยาว์ เหล่าความคิดต่างๆ ที่เราทอดทิ้งไว้ในตอนเด็ก
กับความคิดเรื่องหิ่งห้อยในขวดโหล ด้วยเหตุผลบางอย่าง มันทำให้ฉันรู้สึกตื่นเต้นทุกครั้ง
และตรงนี้คุณต้องเอียง iPad เพื่อเอาหิงห้อยออก
และพวกมันก็จะส่องแสงนำทางคุณไปตลอดเรื่อง
และอีกความคิดที่ฉันหลงไหลมากตอนเด็ก คือการนำกาแล็กซีทั้งกาแล็กซีมาบรรจุไว้ใน ลูกแก้วหนึ่งใบ
และตรงนี้ ในหนังสือแต่ละเล่ม และแต่ละโลก กลายเป็นลูกแก้วเล็กๆ ที่ฉันลากมา ที่อุปกรณ์เวทมนตร์ชิ้นนี้ ทางอุปกรณ์ชิ้นนี้
และมันจะเปิดแผนที่
ส่วนใหญ่ หนังสือแฟนตาซีมักมีแผนที่เสมอๆ แต่แผนที่เหล่านี้มักมาแบบคงที่
แผนที่นี้จะเติบโตและส่องแสง และกลายเป็นเข็มทิศสำหรับส่วนที่เหลือของหนังสือ
มันจะเผยตัวมันเองต่อคุณในหลายๆ จุด ในหนังสือเช่นกัน
ตอนนี้ฉันจะเข้าไปละนะคะ
อีกสิ่งที่สำคัญสำหรับฉันมากๆ คือการสร้างเนื้อหาแบบอินเดีย แต่ก็ยังคงร่วมสมัยมากๆ
ในส่วนนี้ นี่คือเหล่านางอัปสรา
พวกเราต่างเคยได้ยินเรื่องของเหล่านางฟ้าและผีสางเทวดา แต่มีสักกี่คนภายนอกอินเดีย ที่รู้เกี่ยวกับยมในอินเดีย เช่น เหล่านางอัปสร
เหล่านางอัปสรผู้น่าสงสารเหล่านี้ถูกกักขังในหนังสือเก่า ฝุ่นเครอะ ที่ห้องของพระอินทร์ กว่าพันปี
และพวกเราได้นำเธอกลับมาสู่ นิทานร่วมสมัยของเด็กๆ
และเรื่องราวนี้เกี่ยวเนื่องกับปัญหาปัจจุบันมากมาย อย่างเช่นวิกฤตสิ่งแวดล้อม
เมื่อพูดถึงวิกฤตสิ่งแวดล้อม ฉันคิดว่าปัญหาใหญ่นี้มีมากว่าสิบปีแล้ว นั่นคือเด็กถูกขังไว้ในห้อง ติดกับเครื่อง PC ไม่ได้ออกไปข้างนอก
แต่ตอนนี้ ด้วยเทคโนโลยีเคลื่อนที่ เราสามารถพาเด็กๆ ออกไปข้างนอก สู่โลกธรรมชาติ กับเทคโนโลยีของเขา
หนึ่งในฟังก์ชันตอบโต้ในหนังสือ คือคุณถูกส่งออกไปทำภารกิจ ที่ซึ่งคุณต้องออกไปข้างนอก เอากล่องใน iPad ออกไป เก็บภาพธรรมชาติต่างๆ สิ่งของที่ต่างกันออกไป
เมื่อตอนฉันเด็ก ฉันมีของสะสมมากมาย พวกไม้ หิน ก้อนกรวด เปลือกหอย
ซึ่งเด็กเดี๋ยวนี้ไม่ทำกันแล้ว
เพื่อนำพิธีกรรมของเด็กๆ เหล่านี้กลับมา คุณต้องออกไป และในบทหนึ่ง คุณต้องถ่ายภาพดอกไม้ แล้วแท็กมัน
ในบทถัดมา คุณต้องถ่ายรูปเปลือกไม้ แล้วก็แท็กด้วย
ต่อจากนั้น คือคุณได้สร้างภาพสะสมของดิจิตอลขึ้น ที่สามารถขึ้นออนไลน์ได้
เด็กในลอนดอนขึ้นภาพสุนัขจิ้งจอก และพูดว่า "โอ้ วันนี้ฉันเห็นสุนัขจิ้งจอก"
เด็กในอินเดียพูดว่า "วันนี้ฉันเห็นลิง"
และได้สร้างกลุ่มสังคมออนไลน์ ด้วยภาพสะสมดิจิตอลนี้ ที่คุณได้ถ่ายเก็บไว้
ในความเป็นไปได้ของการเชื่อมโยง เข้าด้วยกันของเวทมนตร์ โลก และเทคโนโลยี มีอีกหลายสิ่งที่เป็นไปได้
ในหนังสือเล่มต่อไป พวกเราวางแผนว่าจะมีฟังก์ชันโต้ตอบ ที่คุณนำ iPad ไปถ่ายวิดีโอ และด้วยเทคโนโลยีความจริงแบบแต่งเติม คุณจะเห็นภาพซ้อนของภูติพิกซีที่เคลื่อนไหวไปมา ปรากฎที่ต้นไม้นอกบ้านคุณ
ในช่วงเวลาหนึ่ง หน้าจอคุณเต็มไปด้วยใบไม้
และคุณต้องทำเสียงลมและเป่ามันออกไป แล้วอ่านส่วนที่เหลือของหนังสือ
เรามาถึงจุดที่ พลังงานธรรมชาติ เข้าใกล้เทคโนโลยีมากขึ้น และเวทมนตร์กับเทคโนโลยีสามารถอยู่ร่วมกันได้
พวกเรากำลังควบคุมพลังงานจากดวงอาทิตย์
พวกเรานำเด็กๆ และพวกเราเอง เข้าใกล้ธรรมชาติของโลก และเวทมนตร์กับความสนุก และความรักในวัยเยาว์ที่พวกเรา ส่งผ่านเรื่องเล่าเหล่านี้
ขอบคุณค่ะ
สองปีก่อนดิฉันริเริ่มโครงการหนึ่ง เพื่อพยายามเอานักพัฒนาและนักออกแบบชั้นหัวกระทิ ให้ลางานสักหนึ่งปี เพื่อไปทำงานในอีกสภาพแวดล้อมหนึ่ง ที่เกือบทุกสิ่งทุกอย่างเป็นสิ่งที่พวกเขาเกลียด เราให้พวกเขาไปทำงานกับรัฐบาล
โปรแกรมนี้มีชื่อว่า Code for America ซึ่งคล้ายๆกับ Peace Corps สำหรับพวกบ้าคอมพิวเตอร์
ทุกปีเราคัดเลือกผู้เชี่ยวชาญสองสามคน ให้พวกเขาไปทำงานกับรัฐบาลของเมืองต่างๆ
แทนที่จะส่งเขาไปทำงานในประเทศโลกที่สาม, เราส่งเขาเข้าไปในศาลากลาง
และที่นั่นพวกเขาสร้างแอพที่ยิ่งใหญ่ ได้ทำงานกับพนักงานรัฐ
แต่จริงๆแล้วสิ่งที่เขากำลังทำคือแสดงถึงสิ่งที่เป็นไปได้ กับเทคโนโลยีปัจจุบัน
เรามาทำความรู้จัก อัล กันดีกว่า
อัล เป็นหัวประปาดับเพลิงในกรุงบอสตัน
คล้ายกับว่าเขากำลังหาคนที่จะนัดเที่ยวด้วย แต่จริงๆ แล้วเขามองหาใครสักคนมาโกยหิมะออกไป เพราะว่าเขารู้ว่าเขาจะสู้ไฟได้ไม่ดีนัก เมื่อเขาถูกคลุมด้วยหิมะหนาถึงสี่ฟุต
เขาออกหาความช่วยเหลือ ด้วยวิธีที่น่าประหลาดได้อย่างไร
ปีที่แล้วเรามีสมาชิกอยู่ในกรุงบอสตัน ผ่านทางโครงการ Code for America
พวกเขาอยู่ที่นั่นในเดือนก.พ. หิมะมักจะตกหนักในช่วงนี้ของปี
และพวกเขาสังเกตเห็นว่าบอสตันไม่เคย ขุดหัวประปาดับเพลิงเหล่านี้
แต่มีสมาชิกเราคนหนึ่ง ชายที่ชื่อว่า Erik Michaels-Ober, สังเกตเห็นสิ่งอื่น นั่นคือ ชาวเมืองกำลังโกยหิมะออกจากทางเท้า ข้างหน้าหัวประปาเหล่านี้
ดังนั้นเขาจึงทำอย่างที่นักพัฒนาที่ดีพึงกระทำ เขาเขียนแอพขึ้นมา
เป็นแอพเล็กๆน่ารักๆ ให้คุณรับอุปการะหัวดับเพลิง
คุณสัญญาว่าจะขุดหิมะออกจากมัน
ถ้าคุณทำ คุณก็จะได้ตั้งชื่อให้มัน หัวดับเพลิงหัวแรก มีชื่อว่าอัล
แต่ถ้าคุณไม่ทำ คนอื่นก็จะขโมยมันไปจากคุณได้
มันจึงมีกลศาสตร์ของเกมที่น่ารักๆอยู่ด้วย
นี่เป็นแอพเล็กๆ
อาจจะเล็กที่สุด ใน 21 โปรแกรมประยุกต์ ที่สมาชิกของเราเขียนขึ้นปีที่แล้ว
แต่มันทำบางสิ่ง ที่ไม่มีเทคโนโลยีอื่นของรัฐบาลทำ
มันได้แพร่ขยายต่อๆกันไปในโลกอินเตอร์เน็ต
มีหนุ่มคนหนึ่งในแผนกเทคโนโลยีสารสนเทศของศาลากลางโฮโนลูลู เห็นแอพตัวนี้และคิดได้ว่า ว่าเขาจะใช้มันได้ ไม่เพียงแค่หิมะ แต่เพื่อให้พลเมืองนำไปใช้กับสัญญาณเตือนภัยสึนามิ
มันสำคัญมากที่สัญญาณเตือนภัยสึนามิต้องทำงานได้ แต่คนมักขโมยแบตเตอรีออกไป
เขาอยากให้พลเมืองไปตรวจดู
และที่เมืองซีแอตเติลก็ตกลงนำไปใช้ เพื่อให้พลเมืองล้างทำความสะอาดท่อระบายนํ้าที่อุดตัน
และเมืองชิคาโกก็เพิ่งนำมันออกมาใช้ เพื่อให้พลเมืองลงชื่อ ออกมาโกยหิมะออกจากทางเดินริมถนน
ตอนนี้มีเมืองใหญ่ๆ 9 เมือง ที่กำลังวางแผนที่จะใช้สิ่งนี้
และมันก็กระจายออกไปอย่างหยุดไม่อยู่ ด้วยตัวของมันเอง
ถ้าคุณยึกถึงเรื่องเทคโนโลยีกับรัฐบาล, คุณจะรู้ว่านี่ไม่ใช่เรื่องปกติ
การที่จะได้โปรแกรมคอมพิวเตอร์มามักใช้เวลาหลายปี
แต่เมื่อปีที่แล้วเรามีทีมงานที่ทำงานอยู่ในบอสตัน ซึ่งใช้คนสามคน ประมาณสองเดือนครึ่ง
หาวิธีการที่พ่อแม่สามารถใช้ประเมิน ว่าโรงเรียนรัฐบาลแห่งไหนที่เหมาะกับลูกของตน
มีคนบอกเราหลังจากนั้นว่า ถ้าทำไปตามช่องทางปกติแล้ว, จะใช้เวลาอย่างน้อยที่สุดก็สองปี และอาจต้องเสียเงินราวสองล้านดอลล่าร์
ซึ่งเป็นไปไม่ได้
ปัจจุบันมีโครงการหนึ่งในระบบศาลของแคลิฟอร์เนีย ที่ผลาญเงินภาษี ไปกว่าสองพันล้านดอลลาร์, สุดท้ายก็ใช้งานไม่ได้
และมีโครงการต่างๆที่เป็นแบบนี้ ในทุกระดับของรัฐบาล
ดังนั้นแอพที่ใช้เวลาไม่กี่วันเขียนขึ้นมา แล้วให้มันแพร่กระจายออกไป คล้ายกับเป็นการพังหน้า ต่อสถาบันของรัฐบาล
มันชี้ให้เห็นว่ารัฐบาลสามารถทำงานได้ดีกว่านี้ ไม่ใช่ว่าเหมือนกับบริษัทเอกชน ตามที่คนจำนวนมากคิดว่าจะเป็น
และไม่เหมือนกระทั่งกับบริษัทเทคโนโลยี แต่เหมือนกับอินเตอร์เน็ตเองมากกว่า
และนั่นก็คือ ไม่มีการกำหนดสิทธิ เปิดกว้าง และต่อยอดได้
และนั่นเป็นเรื่องสำคัญ
แต่สิ่งที่สำคัญกว่าเกี่ยวกับแอพนี้ คือมันแสดงให้เห็นถึงวิธีที่คนยุคใหม่ กำลังจัดการกับปัญหาของรัฐบาล ไม่ใช่เป็นปัญหาเรื่องการไม่ยอมเปลี่ยนแปลง แต่คือการเรียกร้องหน้าที่ของส่วนรวม
และนั่นเป็นข่าวที่ดีเลย เพราะพิสูจน์ได้ว่า เราสามารถเรียกกำลังจากผู้คน ด้วยเทคโนโลยีทุกวันนี้
ขณะนี้มีกลุ่มคนขนาดใหญ่ ที่กำลังสร้างเครื่องมือที่เราต้องการ เพื่อทำสิ่งต่างๆร่วมกันอย่างได้ผล
ไม่ใช่แค่สมาชิก Code for America อย่างเดียว แต่มีคนจำนวนมากทั่วประเทศ ที่ลุกขึ้นเขียนโปรแกรมเพื่อเมืองใหญ่ ในทุกๆวันในชุมชนของเขาเอง
พวกเขายังไม่สิ้นหวังเสียทีเดียวกับรัฐบาล
พวกเขารู้สึกท้อแท้กับรัฐบาล แต่เขาไม่ได้กำลังบ่นหรือต่อว่าอย่างเดียว พวกเขากำลังแก้ไขมัน
และคนเหล่านี้รู้เรื่องบางอย่าง ที่เราลืมกันไปแล้ว
และนั่นคือเมื่อคุณปลดเปลื้องความรู้สึกทั้งหมดออกไป เกี่ยวกับการเมืองและคิวที่แสนยาวที่สนามบิน และสิ่งอื่นๆอีกมากมาย ที่เรารู้สึกโกรธเกลียดอย่างมาก, รัฐบาลคือแก่นของมัน ตามคำของ Tim O'Reilly "เราร่วมกันทำ ในสิ่งที่เราทำคนเดียวไม่ได้"
ปัจจุบันคนจำนวนมากเบื่อหน่ายกับรัฐบาล
และถ้าเราเป็นหนึ่งในคนพวกนั้น, ดิฉันขอร้องให้คุณกลับมาพิจารณาอีกครั้ง, เพราะว่าสิ่งต่างๆกำลังเปลี่ยนไป
การเมืองไม่เปลี่ยน แต่รัฐบาลกำลังเปลียน
และเพราะว่ารัฐบาล ท้ายที่สุดได้รับอำนาจมาจากเรา จำได้ไหม "เราคือประชาชน" สิ่งที่เราคิดตอนนี้ จะเป็นผลต่อการเปลี่ยนแปลงที่เกิดขึ้น
เมื่อดิฉันเริ่มโครงการนี้ ดิฉันรู้อะไรไม่มากเกี่ยวกับรัฐบาล
เช่นเดียวกับผู้คนอีกมากมาย ดิฉันคิดว่ารัฐบาลโดยพื้นฐานแล้ว เกี่ยวกับการเลือกคนเข้ารับตำแหน่ง
หลังจากสองปี ดิฉันก็สรุปได้ ว่ารัฐบาล โดยเฉพาะรัฐบาลท้องถิ่น เป็นเรื่องของหนูพอสซัม
นี่คือศูนย์รับเรื่องทางโทรศัพท์เพื่อการบริการและข้อมูล
โดยทั่วไปคุณจะได้รับบริการ ถ้าคุณโทร 311 จากเมืองของคุณ
ถ้าคุณเกิดมีโอกาส ได้ทำงานในศูนย์รับเรื่องทางโทรศัพท์ของแต่ละเมือง เหมือนสมาชิกของเรา Scott Silverman ได้ทำ จริงๆแล้ว สมาชิกทุกคนของเราแหละค่ะ คุณจะพบว่าคนโทรหารัฐบาล ด้วยปัญหาหลากหลายมากๆ เช่น มีหนูพอสซัมเข้ามาติดอยู่ในบ้าน
สก๊อตเป็นคนรับสายนี้
เขาพิมพ์ "พอสซัม" เข้าไปในฐานความรู้ของหน่วยงาน
เขาไม่ได้ข้อมูลอะไรออกมา จึงเริ่มติดต่อหน่วยควบคุมสัตว์
และในที่สุดเขาบอกไปว่า "ฟังนะ คุณแค่เปิดประตูบ้านทุกบานได้ไม๊ แล้วเปิดเพลงให้ดังๆ แล้วดูว่ามันจะออกไปไหม"
และมันก็ได้ผล เยี่ยมมากค่ะ
แต่นั่นไม่ใช่ตอนจบของเรื่องพอสซัม
กรุงบอสตันไม่ได้มีแต่เพียงศูนย์รับเรื่องทางโทรศัพท์
เขายังมีแอพทั้งบนมือถือและบนเว็บ เรียกว่า Citizens Connect
เราไม่ได้เขียนโปรแกรมประยุกต์นี้ขึ้นมา
นี่เป็นงานของกลุ่มคนที่ฉลาดมากๆ ที่สำนักงานช่างยนต์ยุคใหม่ในบอสตัน
ในวันหนึ่ง มีรายงานนี้เข้ามา "ตัวพอสซัมอยู่ในถังขยะ ไม่รู้ว่ามันตายแล้วหรือยัง
ฉันจะเอามันออกไปได้อย่างไร"
แต่สิ่งที่เกิดขึ้นกับ Citizen Connect นั้นต่างออกไป
ในขณะที่สก๊อตต้องพูดทางโทรศัพท์ตัวต่อตัว
ใน Citizens Connect ทุกอย่างถูกเปิดเผย ดังนั้นทุกคนจะเห็นสิ่งนี้
และในกรณีนี้ เพื่อนบ้านก็เห็น
และรายงานที่เราได้รับถัดมาคือ "ลองเดินไปดูแล้วนะ เจอถังขยะอยู่หลังบ้าน
พอสซัม...มี ตายหรือยัง...ยัง
วางถังขยะนอนลง แล้วเดินกลับบ้าน
ราตรีสวัสดิ์ พอสซัมที่น่ารัก"
ง่ายใช่ไหมคะ
นี่เป็นการพบกันระหว่างโลกดิจิตอลกับโลกแห่งความจริง
และมันยังเป็นตัวอย่างที่ดีเยี่ยม ของรัฐบาลที่เข้ามาในโลกออนไลน์
และมันยังเป็นตัวอย่างของรัฐบาลในฐานะเวทีสาธารณะ
ดิฉันไม่ได้หมายความว่าต้องเป็น จะต้องเป็นเวทีดิจิตอลเท่านั้น
ดิฉันกำลังพูดถึงเวทีสำหรับคน ที่จะช่วยตนเองและผู้อื่น
นั่นคือ พลเมืองคนหนึ่งช่วยพลเมืองอีกคน แต่รัฐบาลได้เล่นบทบาทสำคัญตรงนี้
โดยเชื่อมโยงคนสองคนนี้
และมันอาจเชื่อมคนเหล่านี้ักับบริการต่างๆของรัฐบาล ถ้าต้องการ แต่เพื่อนบ้านหนึ่งคน เป็นทางเลือกที่ดีกว่าและถูกกว่ามาก เมื่อเทียบกับบริการของรัฐบาล
เมื่อเพื่อนบ้านคนหนึ่งช่วยอีกคนหนึ่งได้ เราทำให้ชุมชนของเราแข็งแกร่งขึ้น
เราติดต่อหน่วยควบคุมสัตว์ ค่าใช้จ่ายสูงมาก
สิ่งสำคัญอย่างหนึ่งที่เราจำเป็นต้องคำนึงถึงเกี่ยวกับรัฐบาล คือ มันไม่ใช่สิ่งเดียวกับการเมือง
และคนส่วนใหญ่ก็เข้าใจในจุดนั้น แต่พวกเขาคิดว่า มันขึ้นอยู่กับกันและกัน
คิดว่าสิ่งที่เราป้อนเข้าไปสู่ระบบรัฐบาล คือการออกเสียงเลือกตั้ง
มีสักกี่ครั้งที่เราเลือกตั้งผู้นำทางการเมือง และบางครั้ง เราใช้พลังมากมาย เพื่อให้ได้ผู้นำทางการเมืองได้รับการเลือกตั้งเข้ามา และเราก็นั่งพักและคาดหมายว่ารัฐบาล จะปฎิบัติตามค่านิยมและความต้องการของเรา สุดท้ายก็ไม่มีอะไรเปลี่ยนแปลงใช่ไหม
นั่นคือ รัฐบาลก็เหมือนกับท้องทะเลกว้างใหญ่ และการเมืองคือชั้นพื้นผิวด้านบนที่หนาหกนิ้ว
และสิ่งที่อยู่ข้างใต้นั้น คือสิ่งที่เราเรียกว่าระบบราชการ
และเราพูดคำนี้อย่างดูแคลน
แต่เป็นการดูหมิ่น ที่ทำให้สิ่งที่เราเป็นเจ้าของ และจ่ายเงินให้ไป ยังคงเป็นเหมือนสิ่งที่ทำงานเป็นปฏิปักษ์กับเรา แล้วเราก็กำลังปลดอำนาจออกจากตัวของเราเอง
คนมักจะคิดว่าการเมืองเย้ายวนใจ
ถ้าเราต้องการให้สถาบันนี้ทำงานให้กับเรา เราจะต้องทำให้ระบบราชการเป็นที่เย้ายวนใจ
เพราะว่านั่นคือที่ที่งานโดยแท้จริงของรัฐบาลเกิดขึ้น
เราต้องเข้าไปจัดการกับกลไกของรัฐบาล
และนั่นคือการเคลื่อนไหวของ OccupytheSEC
คุณเคยเห็นพวกเขาเหล่านี้ไหม
เป็นกลุ่มของพลเมืองที่มีความห่วงใย ที่ได้เขียนรายงานที่ละเอียดมาก ถึง 325 หน้า ซึ่งเป็นการขานรับการเรียกร้องของกลุ่ม SEC ที่ให้อธิบาย เรื่องกฎหมายการปฏิรูปทางการเงิน
ซึ่งไม่ใช่การเคลื่อนไหวทางการเมือง แต่เป็นการเคลื่อนไหวทางระบบราชการ
สำหรับพวกเราที่ไม่เอารัฐบาลแล้ว ถึงเวลาที่เราจะถามตนเอง เกี่ยวกับโลกที่เรายังต้องการทิ้งไว้ให้กับลูกหลานของเรา
คุณต้องมองเห็นความยากลำบากอย่างใหญ่หลวง ที่เขาทั้งหลายจะเผชิญ
เราคิดหรือว่า เราจะไปถึงที่ๆ เราต้องการ โดยไม่ปรับแก้สถาบันหนึ่ง ที่สามารถทำงานในฐานะตัวแทนของเราทุกคนได้
เราทำอะไรไม่ได้ถ้าไม่มีรัฐบาล เราจำเป็นต้องมีรัฐบาล เพื่อให้เกิดผลเพิ่มขึ้น
ข่าวดีก็คือ เทคโนโลยีทำให้มันเป็นไปได้ ที่จะสร้างและพัฒนา การทำงานของรัฐบาลขึ้นมาใหม่ ไปในแนวทางที่จะเพิ่มพูนได้จริงๆ ด้วยการทำให้สังคมประชากรเข้มแข็งขึ้น
และเรามีคนรุ่นที่เติบโตมากับอินเตอร์เน็ต และพวกเขารู้ว่ามันเป็นเรื่องไม่ยาก ที่จะร่วมกันทำสิ่งต่างๆ คุณเพียงแค่ต้องออกแบบระบบให้ถูกต้อง
ปัจจุบันอายุเฉลี่ยของสมาชิกเราคือ 28 ปี ดิฉันจึงเป็นคนรุ่นก่อน ที่ห่างจากคนรุ่นอินเตอร์เน็ต เกือบรุ่นหนึ่ง
คนรุ่นนี้ เติบโตขึ้นด้วยความเคยชินกับการแสดงความคิดเห็น
พวกเขาไม่ได้ต่อสู้แบบที่เรากำลังต่อสู้ เกี่ยวกับว่าใครจะได้พูด พวกเขาทั้งหมดได้พูด
พวกเขาสามารถแสดงความคิดเห็น ที่ไหนก็ได้เวลาใดก็ได้ และเขาก็ทำตามนั้น
ดังนั้นเมื่อพวกเขาต้องเผชิญกับปัญหาของรัฐบาล พวกเขาไม่ได้ใส่ใจมากนัก เกี่ยวกับการใช้เสียง
พวกเขาใช้มือของเขา
พวกเขาใช้มือของเขา เขียนแอพที่ทำให้รัฐบาลทำงานดีขึ้น
และแอพเหล่านั้นทำให้เราได้ใช้มือของเรา ลงมือทำให้ชุมชนของเราดีขึ้น
อาจจะเป็นการโกยหิมะจากหัวดับเพลิง หรือการถอนวัชพืช หรือล้มถังขยะที่มีตัวพอสซัมอยู่ข้างใน
และแน่นอน เราน่าจะโกยหิมะออกจากหัวดับเพลิงตั้งนานแล้ว และคนหลายคนได้ทำอย่างนั้น
แอพเหล่านี้เป็นเหมือนผู้เตือนความจำดิจิตอลตัวน้อยๆ ว่าเราไม่ได้เป็นเพียงผู้บริโภคเท่านั้น และเราไม่ได้เป็นเพียงผู้บริโภคของรัฐบาล ที่เอาภาษีไปและเราได้บริการกลับมา
เราเป็นมากกว่านั้น เราเป็นพลเมือง
และเราจะไม่ไปแก้ไขรัฐบาล จนกว่าเราปรับแก้การเป็นพลเมือง
ดังนั้นคำถามที่ดิฉันมีให้ท่านทั้งหลายที่นี่คือ เมื่อมาถึงสิ่งที่ยิ่งใหญ่และสำคัญ ที่เราจำเป็นต้องร่วมมือกัน ระหว่างพวกเราทุกคน คำถามนั้นคือ เราจะเป็นเพียงกลุ่มของเสียงความคิดเห็น หรือเราพร้อมจะเป็น กลุ่มของมือที่จะลงมือทำด้วย
ขอบคุณค่ะ
ผมอยากจะพูดกับคุณ ว่าทำไมโครงการสุขภาพออนไลน์หลายอย่างจึงล้มเเหลว
และจริงๆ แล้วผมคิดว่าสิ่งสำคัญที่สุดในเรื่องนี้ คือ เราเลิกฟังผู้ป่วยไปแล้ว
หนึ่งในหลายๆ อย่างที่เราทำที่มหาวิทยาลัยราดบาวด์ คือ เราแต่งตั้งประธานฝ่ายรับฟังขึ้นมา
ไม่ได้ใช้วิธีการทางวิทยาศาสตร์มากนัก เธอเสนอกาแฟหรือชาซักแก้ว แล้วก็ถามบรรดาผู้ป่วย ครอบครัว และญาติ ๆ "เป็นอย่างไรบ้าง
เราจะช่วยคุณได้อย่างไร"
และเราอยากที่จะคิดว่า นี่เป็นปัญหาที่สำคัญอย่างหนึ่ง ว่าทำไมโครงการทั้งหมด--อาจจะไม่ทั้งหมด-- แต่เป็นส่วนใหญ่ของโครงการสุขภาพออนไลน์จึงล้มเหลว เพราะเราไม่ฟัง
นี่เป็นเครื่องชั่งน้ำหนักที่ต่ออินเตอร์เน็ตได้ของผม
มันเรียบง่ายมาก มีปุ่มหนึ่งปิด เปิด/ปิด
และในทุกๆ เช้าผมก็ขึ้นไปบนตาชั่ง
ใช่แล้วครับ ผมมีสิ่งท้าทายอยู่อย่างหนึ่ง ซึ่งคุณก็คงเห็นได้
และผมกำหนดความท้าทายของผมอยู่ที่ 95 กิโลกรัม
แต่ประเด็นคือ เครื่องชั่งนี้ทำให้มันเป็นเรื่องง่าย ว่าเมื่อใดที่ผมขึ้นไปบนตาชั่ง, เครื่องจะส่งข้อมูลของผมไปที่กูเกิลเฮลท์ด้วย
และข้อมูลจะถูกเก็บรวบรวมไว้ให้แพทย์ของผมด้วย, ดังนั้นแพทย์ก็จะเห็นปัญหาเรื่องนํ้าหนักตัวของผมว่าเป็นอย่างไร, ไม่ใช่ว่าเห็นปัญหาก็ต่อเมื่อ ผมจำต้องได้รับการช่วยเหลือเร่งด่วนเรื่องหัวใจ หรืออะไรทำนองนั้น แต่ยังมองย้อนหลังกลับไปได้ด้วย
แต่มีอีกเรื่องหนี่ง
บางท่านอาจทราบแล้ว ผมมีคนติดตามในทวิตเตอร์มากกว่า 4,000 คน
ดังนั้นทุกๆ เช้า เมื่อผมขึ้นชั่งบนเครื่องชั่งนํ้าหนักไร้สาย และก่อนที่ผมจะขึ้นรถ ผู้คนก็จะเริ่มคุยกับผม "ฉันคิดว่าคุณต้องทานอาหารกลางวันน้อยๆหน่อยนะ,ลูเซียน"
แต่นั่นเป็นสิ่งที่ดีทีสุดที่อาจเกิดขึ้นได้, เพราะนี่เป็นแรงกดดันจากเพื่อนๆ แรงกดดันจากเพื่อนเคยช่วยคนป่วยได้-- เนื่องจากมันสามารถใช้ช่วยคนเป็นโรคอ้วนได้ มันสามารถใช้ เพื่อช่วยผู้ป่วยในการเลิกบุหรี่
แต่ในทางตรงกันข้าม มันก็อาจถูกใช้ เพื่อทำให้ผู้คนลุกขึ้นมาจากเก้าอี้ และพยายามร่วมกันทำกิจกรรมคล้ายกับเล่นเกม เพื่อให้ควบคุมสุขภาพของตนเองได้
ตั้งแต่สัปดาห์หน้าเป็นต้นไป ในไม่ช้านี้จะมี
จะมีเครื่องวัดความดันโลหิตเล็กๆ นี้ เชื่อมต่อได้กับไอโฟน หรืออย่างอื่น
และผู้คนก็จะสามารถ วัดความดันโลหิต จากบ้านของตัวเอง แล้วส่งข้อมูลนั้นตรงไปยังแพทย์ของเขา และท้ายสุดแชร์ข้อมูลให้ผู้อื่นรู้ได้ เป็นต้น ในราคาร้อยดอลลาร์กว่าๆ
และนี่เป็นจุดที่คนป่วยเข้ามาอยู่ในฐานะ ที่จะสามารถเก็บรวบรวม ไม่เพียงแค่การควบคุมด้วยตัวเอง เป็นกัปตันเรือของตัวเอง เท่านั้น แต่ยังสามารถช่วยเราด้านสาธารณสุขได้อีกด้วย จากปัญหาหลายอย่างที่เราเผชิญหน้าอยู่ เช่นต้นทุนการรักษาพยาบาลที่เพิ่มขึ้นมาก ความต้องการที่เพิ่มมากขึ้นเป็นสองเท่า และอื่นๆ อีก
หาเทคนิคที่ "ง่าย" ที่จะใช้ และเริ่มด้วยสิ่งนี้ เพื่อดึงผู้ป่วยให้เข้ามาเป็นทีมเดียวกับเรา
คุณสามารถทำได้ด้วยเทคนิคแบบนี้, และโดยวิธีระดมคำตอบทางอินเตอร์เน็ตด้วย
และสิ่งหนึ่งที่เราทำไปแล้ว ซึ่งผมอยากนำเสนอ ผ่านวีดีโอสั้นๆ นี้
เราทุกคนมีนำทางในรถของเรา
เราอาจจะมีระบบที่ว่านี้ในโทรศัพท์มือถือของเราด้วยซ้ำ
เรารู้อย่างแน่ชัดว่าเครื่องเอทีเอ็มทั้งหลายอยู่ที่ไหนบ้าง ภายในเมืองแมสทริชท์
อีกสิ่งหนึ่งก็คือ เรารู้ว่าป้๊มนํ้ามันทั้งหมดอยู่ที่ไหนบ้าง
แน่นอน เราสามารถหาร้านอาหารฟาสต์ฟูดชื่อดังต่างๆ ได้
แต่เครื่องกระตุ้นหัวใจ  ที่ใกล้ที่สุดอยู่ที่ไหน ที่จะช่วยผู้ป่วยได้
เราได้ถามไปทั่วแต่ไม่มีผู้ใดทราบ
ไม่มีใครรู้ว่าเครื่องช่วยชีวิต AED ที่ใกล้ที่สุดอยู่ที่ไหน ที่เราจะสามารถนำมาใช้ได้ในตอนนี้เลย
สิ่งที่เราทำก็คือ เราระดมคำตอบจากชาวเนเธอร์แลนด์
เราจัดตั้งเว็บไซต์ขึ้นมาแห่งหนึ่ง และเรียกร้องว่า "ถ้าคุณพบเห็นเครื่องกระตุ้นหัวใจ, กรุณาส่งข้อมูลมา, บอกเราว่ามันอยู่ที่ไหน, บอกเราว่ามันเปิดทำการเมื่อใด" เพราะว่าบางทีในชั่วโมงทำการ บางที่มันอาจปิด
มีเครื่องกระตุ้นหัวใจมากกว่า 10,000 เครื่องแล้วในประเทศเนเธอร์แลนด์ ที่ข้อมูลได้ถูกส่งมาแล้ว
ขั้นต่อไปคือหาแอพฯ  เพื่อนำมาใช้งาน
และเราได้สร้างแอพฯ สำหรับไอแพด  ขึ้นมาแล้ว
สร้างแอพฯ สำหรับเลเยอร์  ที่ให้ข้อมูลตามสภาพแวดล้อมจริง เพื่อค้นหาเครื่องกระตุ้นหัวใจเหล่านี้
เมื่อใดก็ตามที่คุณอยู่ในเมืองใหญ่ เช่นแมสทริชท์และมีคนล้มหมดสติลง คุณสามารถใช้ไอโฟนของคุณได้ และในอีกไม่กี่สัปดาห์ข้างหน้า ยังจะใช้กับมือถือไมโครซอฟต์ได้ด้วย เพื่อหาเครื่องกระตุ้นหัวใจที่ใกล้ที่สุด ซึ่งจะสามารถช่วยให้มีชีวิตรอดได้
และวันนี้เป็นต้นไป เราอยากจะแนะนำสิ่งนี้ ไม่ใช่เป็นแค่เพียง AED สำหรับคุณ ซึ่งเป็นชื่อที่เรียกผลิตภัณฑ์นี้ แต่เป็น AED สำหรับเรา ด้วย
และเราอยากจะเริ่มเรื่องนี้ในระดับโลก
และเราขอร้องเพื่อนร่วมงานของเราทั้งหมดในโลกที่เหลือ มหาวิทยาลัยที่ร่วมงานกับเรา, ให้ช่วยเรา ค้นหา ทำงานและปฏิบัติงานเหมือนกับเป็นศูนย์กลาง ที่จะระดมข้อมูลเรื่องเครื่องกระตุ้นหัวใจทั้งหมดทั่วโลก
เมื่อใดก็ตามที่เราไปพักผ่อนในวันหยุดและมีคนล้มหมดสติไป, อาจจะเป็นญาติของคุณเอง หรือใครก็ได้ที่อยู่ตรงหน้าคุณ คุณจะสามารถหาสิ่งนี้ได้
อีกสิ่งหนึ่งที่เราอยากจะขอร้อง คือ เกี่ยวกับบริษัทต่างๆทั่วโลกด้วย ว่าบริษัทนั้นๆจะสามารถช่วยเรารับรองการทำงานของเครื่องกระตุ้นหัวใจเหล่านี้
อาจจะเป็น ตัวอย่างเช่น บริการส่งพัสดุ หรือบริการซ่อมบำรุงสายเคเบิล เพื่อตรวจสอบว่า ข้อมูลเครื่อง AED ที่ส่งเข้ามา ยังคงมีเครื่องอยู่ ณ ที่นั้น
ดังนั้นขอให้ช่วยเราเรื่องนี้ด้วย และพยามทำให้ทั้งสุขภาพดีขึ้นบ้าง, และควบคุมได้ด้วย
ขอบคุณ
ผมมาเพื่อแชร์การถ่ายภาพของผมครับ
นี่เป็นภาพถ่ายจริงๆ หรือเปล่า
เพราะแน่นอน ว่านี่คือรูปภาพ ที่คุณไม่สามารถถ่ายได้ ด้วยกล้องของคุณ
แต่กระนั้น ความสนใจถ่ายภาพของผม เริ่มขึ้น เมื่อตอนที่ผมได้กล้องดิจิตอลตัวแรก ตอนอายุ 15
ผสมเข้ากับความชอบวาดภาพของผมก่อนหน้านั้น แต่การถ่ายภาพก็ต่างออกไป เพราะการใช้กล้อง ขั้นตอนต่างๆ ไปอยู่ที่การวางแผนเสียมากกว่า
และเมื่อคุณใช้กล้องถ่ายภาพ ขั้นตอนก็จบลงเมื่อคุณกดชัตเตอร์
โดยส่วนตัวผมคิดว่าการถ่ายภาพเหมือนกับ การอยู่ในที่และเวลาที่ถูกมากกว่า
ผมรู้สึกว่าใครๆ ก็ทำได้
ผมเลยอยากลองทำอะไรที่มันต่างออกไป อะไรก็ได้ที่ขั้นตอนเริ่มจากการ กดปุ่มถ่ายภาพ
ภาพแบบนี้ การก่อสร้างที่อยู่บนถนนแสนวุ่นวาย
แต่มีสิ่งซึ่งไม่คาดคิดอยู่
แม้จะเป็นเช่นนั้น ภาพก็ยังมีความเหมือนจริงเหลืออยู่มาก
หรือภาพต่างๆ แบบนี้ ทั้งที่ออกโทนมืด หรือสีสันจัดจ้าน แต่ทั้งหมด มีจุดร่วมกันคือ การคงไว้ซึ่งของระดับความเป็นจริง
เมื่อผมพูดว่า ความเป็นจริง ผมหมายถึงรูปเสมือนจริง
เพราะ แน่นอน ว่าคุณคงจับภาพแบบนี้จริงๆ ไม่ได้หรอก แต่ผมคิดเสมอ ว่าอยากให้มันดูเหมือนว่าคุณสามารถ ถ่ายภาพแบบนี้ได้นะ
รูปต่างๆ ที่คุณต้องหยุดสักนิดเพื่อคิด ว่าเขาทำได้ยังไงนะ
ดังนั้นมันจึงเป็นเหมือนการจับภาพไอเดีย มากกว่าการจับภาพเฉพาะช่วงเวลาหนึ่ง
แต่ว่า เทคนิคทำยังไง ให้รูปดูเหมือนจริงที่สุดล่ะ
มันเป็นอะไรที่เกี่ยวกับรายละเอียด หรือสีหรือเปล่า
หรือเป็นเรื่องของแสง
อะไรกันที่สร้างภาพมายาได้
บางครั้งมุมมองที่มีก็เป็นภาพลวงได้
แต่ในที่สุด มันขึ้นอยู่กับเราจะแปลความหมายของโลก และทำให้มันออกมาในพื้นผิว 2 มิติได้อย่างไร
ที่จริงมันไม่เกี่ยวกับความเหมือนจริง มันเกี่ยวกับว่าอะไรที่เรา "คิด" ว่ามันเหมือนจริงต่างหาก
ผมเลยคิดว่าโดยพื้นฐานแล้ว มันค่อนข้างเรียบง่ายมาก
ผมมองว่ามันเป็นเหมือนภาพปริศนาของความจริง ที่คุณสามารถนำส่วนต่างๆ ของความจริงมารวมกัน เพื่อสร้างความเป็นจริงใหม่ขึ้นมา
ผมขอโชว์ตัวอย่างง่ายๆ ให้พวกคุณดู
เรามีวัตถุรูปร่างธรรมดามาก สามชิ้น เป็นอะไรที่เราพบเห็นได้ทั่วไปในโลกจริง 3 มิติ
แต่เมื่อนำมารวมเข้าด้วยกันในรูปแบบหนึ่ง มันสามารถสร้างบางอย่างที่ยังคงดูเหมือนวัตถุ 3 มิติ ดูเหมือนเกือบจะมีอยู่จริงได้
แต่ในขณะเดียวกัน เราก็รู้ว่ามันเป็นไปไม่ได้
ซึ่งเรากำลังหลอกสมองอยู่ เพราะสมองของเราไม่ยอมรับกับความจริง ที่ว่ามันดูไม่มีเหตุผล
และผมเห็นสิ่งเดียวกับ การรวมภาพต่างๆ
มันก็แค่จับรูปความจริงที่ต่างกันมารวมกัน
ดังนั้นสิ่งที่ทำให้ภาพดูเหมือนจริง ผมคิดว่ามันเป็นสิ่งที่พวกเราไม่ได้คิดถึง สิ่งต่างๆ รอบตัว ในชีวิตประจำวันเรา
แต่เมื่อเรารวมรูปต่างๆ เข้าด้วยกัน ต้องคำนึงอย่างมาก เพราะไม่งั้นมันจะดูเหมือนอะไรมันผิดปกติไป
ดังนั้นผมคิดว่ามีกฎง่ายๆ 3 ข้อที่ต้องทำตาม เพื่อให้ดูเหมือนจริง
อย่างที่คุณเห็น รูปเหล่านี้ไม่ได้ดูพิเศษอะไร
แต่เมื่อนำมารวมกัน มันสามารถสร้างบางสิ่งแบบนี้
ดังนั้นกฎข้อแรกคือ ภาพที่นำมารวมกัน ควรมีมุมมองหรือสัดส่วนที่เหมือนกัน
ข้อที่สอง การรวมรูป ควรมีลักษณะแสงที่เหมือนกัน
และสองภาพนี้ ก็มีลักษณะทั้งสองอย่างดังกล่าว ถ่ายที่ระดับความสูง และใต้แสงแบบเดียวกัน
ข้อที่ 3 คือการทำให้ส่วนที่เป็นไปไม่ได้ให้กลมกลืน ในจุดที่ภาพเชื่อมต่อกัน โดยทำให้มันไม่มีรอยต่อ
ทำให้เป็นไปไม่ได้ที่จะพูดว่า รูปนี้ประกอบกันได้อย่างไร
โดยการปรับ สี ความเข้ม และความสว่าง ให้เท่ากัน ในส่วนขอบภาพที่มาบรรจบกัน เพิ่มข้อบกพร่องของภาพอย่าง ความชัดลึก ลดความเข้มสี และเพิ่มเกรนภาพ เราลบรอยต่อระหว่างภาพ และทำให้ดูเหมือนภาพเดียว แม้ว่าความจริงแล้วในหนึ่งภาพ สามารถมีชั้นเลเยอร์ต่างๆ ได้นับร้อย
นี่เป็นอีกตัวอย่างหนึ่ง
บางคนอาจคิดว่านี่เป็นแค่รูปวิวรูปหนึ่ง และในส่วนล่างนั้นคือส่วนที่ถูกสร้างขึ้นมา
แต่ความจริงแล้ว รูปนี้ถูกประกอบขึ้นมา จากรูปภาพที่ถ่ายจากสถานที่หลากหลายแห่ง
ส่วนตัวแล้วผมคิดว่า การสร้างสถานที่ขึ้นมา นั้นง่ายกว่า การหาสถานที่ เพราะคุณสามารถ ทำตามไอเดีย ที่อยู่ในหัวของคุณได้เต็มที่
แต่มันจะต้องใช้การวางแผนมาก
และผมได้ไอเดียนี้ตอนช่วงหน้าหนาว ผมรู้ว่าผมมีเวลาหลายเดือนในการวางแผน เพื่อหาสถานที่แบบต่างๆ สำหรับนำมาต่อเป็นจิ๊กซอว์ต่อภาพ
ตัวอย่างเช่น ปลานี่ถูกจับตอนไปทริปตกปลา
หาดพวกนี้ ถ่ายมาจากต่างที่กัน
ส่วนภาพใต้น้ำถ่ายได้จากแอ่งน้ำ
ผมถึงกับเปลี่ยนบ้านบนยอดเกาะ ให้เป็นสีแดง เพื่อสร้างให้ดูเหมือนในสวีเดนมากขึ้น
ดังนั้น เพื่อบรรลุถึงผลลัพธ์ที่ดูเหมือนจริง ผมคิดว่ามันเกี่ยวกับการวางแผน
มันเริ่มจากการร่างภาพ ไอเดีย ก่อนเสมอ
แล้วก็เป็นการรวมภาพต่างๆ เข้าด้วยกัน
และทุกชิ้นส่วนนั้นถูกวางแผนมาอย่างดี
และถ้าคุณถ่ายภาพได้ดี ผลที่ออกมาจะสวยมาก และเหมือนจริงมาก
ดังนั้นเครื่องมือต่างๆ ก็มีอยู่พร้อมแล้ว สิ่งเดียวที่จะจำกัดเราไว้ก็คือ จินตนาการของเราเอง
ขอบคุณครับ
นี่มันอาจจะฟังดูแปลกไปซักหน่อย แต่ฉันเนี่ยเป็นแฟนตัวจริงของบล็อกคอนกรีตเลย
บล็อกก้อนแรกถูกผลิตขึ้นมาในปี 1868 ด้วยความคิดที่แสนเรียบง่าย แต่ละก้อนถูกสร้างด้วยขนาดที่แน่นอนจากปูนซีเมนต์ ทำให้ต่อกันได้อย่างพอดี
บล๊อกคอนกรีตได้รับความนิยม และกลายเป็นวัสดุก่อสร้างที่ถูกใช้มากที่สุดในโลกอย่างรวดเร็ว
มันทำให้เราสามารถก่อสร้างสิ่งของที่ใหญ่โตกว่าตัวของเราได้ ตึก, สะพาน โดยค่อยๆ ก่อทีละก้อนๆ
ในที่สุดบล็อกคอนกรีตก็ได้กลายเป็น เสาหลักของการก่อสร้างของยุคของเรา
ในปี 1947 หรือเกือบ 100 ปีหลังจากนั้น เลโก้ก็ได้ไอเดียบางอย่าง
มันถูกเรียกว่าบล็อกต่อติดอัตโนมัติ
และในเวลาไม่กี่ปี เลโก้บล็อกก็ได้เข้าไปอยู่ในทุกๆ ครัวเรือน
ถูกประมาณเอาไว้ว่ากว่า 400 ล้านบล็อกได้ถูกผลิตขึ้น หรือ 75 บล็อกต่อคนทุกคนในโลก
คุณไม่ต้องเป็นวิศวกร เพื่อที่จะสร้างบ้านสวยๆ สะพานสวยๆ หรือตึกสวยๆ ซักตึกนึง
เลโก้ทำให้มันเป็นไปได้
เลโก้ได้เข้าไปแทนที่คอนกรีตบล็อกในฐานะบล็อกก่อสร้างของโลก และได้เป็นบล็อกก่อสร้าง ในจินตนาการของเราแทน
และในปีเดียวกันนั้น ที่ห้องทดลองเบลล์  กำลังจะมีการประกาศถึงการปฏิวัติวงการ ของบล็อกก่อสร้างอีกครั้ง
ด้วยเจ้าพลาสติกเล็กๆ ที่เรียกว่าทรานซิสเตอร์นี้ ที่จะพาเราไปจากโลก ของการต่ออิฐนิ่งๆ ทับกันไปมา มาสู่โลกที่ทุกอย่างสามารถตอบสนองได้
คล้ายๆ กับบล็อกคอนกรีต ทรานซิสเตอร์จะทำให้คุณสามารถค่อยๆ สร้าง วงจรที่มีขนาดใหญ่ขึ้น ซับซ้อนยิ่งขึ้น เหมือนกับการก่ออิฐทีละก้อนๆ ได้
แต่มันก็มีส่วนที่ต่างกันอยู่ ทรานซิสเตอร์มันสำหรับผู้เชี่ยวชาญเท่านั้น
ซึ่งฉันเองไม่ยอมรับในข้อนี้ ที่บล็อกก่อสร้างในยุคของเรา จะถูกใช้เพียงผู้เชี่ยวชาญเท่านั้น ฉันก็เลยตั้งใจที่จะเปลี่ยนมันซะ
เมื่อ 8 ปีที่แล้วตอนที่ฉันอยู่ในห้องปฏิบัติการสื่อ ฉันเริ่มที่จะค้นคว้าเกี่ยวกับไอเดีย ที่จะนำพลังของพวกวิศวกร มาอยู่ในมือของพวกนักออกแบบและศิลปิน
ไม่กี่ปีที่ผ่านนี้ ฉันเริ่มทำการพัฒนา ลิตเติ้ลบิตส์
เดี๋ยวฉันจะแสดงให้คุณดูว่ามันทำงานยังไง
ลิตเติ้ลบิตส์คืออุปกรณ์ทางอิเล็กทรอนิกส์ ที่แต่ละอันจะมีฟังก์ชั่นการทำงานของมันเอง
พวกมันได้ถูกออกแบบทางวิศวกรรมมา เพื่อกำเนิดแสง, เสียง เป็นมอเตอร์ หรือเซนเซอร์
และส่วนที่ดีที่สุดของมันก็คือ มันนำมาต่อติดกันได้ด้วยแม่เหล็ก
คุณจึงไม่มีทางต่อมันผิดได้
บล็อกแต่ละก้อนจะถูกระบุสี
เขียวคือผลลัพธ์ ฟ้าคือแหล่งกำเนิดพลังงาน ชมพูคือข้อมูลขาเข้า ส้มคือสายไฟ
เพราะฉะนั้นสิ่งที่คุณต้องทำก็แค่ติดสีฟ้าเข้ากับสีเขียว และคุณก็จะสามารถสร้างวงจรที่ใหญ่ขึ้นได้อย่างรวดเร็ว
คุณติดสีฟ้าเข้ากับสีเขียว คุณก็จะได้หลอดไฟ
แต่ถ้าคุณใส่ปุ่มนี่เข้าไปตรงกลาง ตอนนี้คุณก็จะได้สร้างหลอดไฟแบบหรี่ได้
ลองเปลี่ยนปุ่มนี้ ให้เป็นชิ้นส่วนกระพริบ อย่างชิ้นนี้ และตอนนี้คุณได้ไฟแบบกระพริบ
และเพิ่มเจ้าออดนี่ เพื่อสร้างสีสัน และตอนนี้คุณก็ได้อุปกรณ์น่ารำคาญมา 1 ตัว
ฉันปิดมันซะดีกว่า
เจ้าลิตเติ้ลบิตส์นี่มันยิ่งใหญ่มากทีเดียว และเป็นมากกว่าแค่การเล่นทั่วๆ ไป
แทนที่จะต้องมานั่งเขียนโปรแกรม ต่อสาย แล้วก็บัตกรี ลิตเติ้ลบิตส์สามารถให้คุณสามารถสร้างชุดคำสั่ง โดยใช้แค่ท่าทางง่ายๆ
แล้วหากต้องการให้มันกระพริบถี่ขึ้นหรือน้อยลง สิ่งที่คุณต้องทำก็แค่หมุนปุ่มนี้เท่านั้น แค่นี้มันก็จะกระพริบเร็วขึ้นหรือช้าลงได้
ความคิดเบื้องหลังลิตเติ้ลบิตส์ ก็คือการที่มันจะกลายเป็นห้องสมุดที่งอกเงยไปเรื่อยๆ
พวกเราต้องการเปลี่ยนทุกๆ การปฏิสัมพันธ์ในโลก ให้มาอยู่ในรูปของบล็อกพร้อมใช้งานทั้งหมด
แสง, เสียง, แผงรับพลังงานแสงอาทิตย์, มอเตอร์ ทุกๆ อย่างควรจะเข้าถึงได้ง่าย
เราลองให้ลิตเติ้ลบิตส์กับเด็ก แล้วลองดูพวกเค้าเล่นกับมัน
และมันเป็นประสบการณ์ที่เยี่ยมยอดมาก
สิ่งที่ดีที่สุดคือพวกเค้าได้เริ่มที่จะเข้าใจ อุปกรณ์อิเล็กโทรนิกส์รอบๆ ตัวเอง ที่พวกเค้าไม่ได้เรียนที่โรงเรียน
ยกตัวอย่างเช่น วิธีที่ไฟตอนกลางคืนทำงาน หรือทำไมประตูลิฟท์ถึงเปิดค้าง หรือวิธีที่ iPod ตอบสนองต่อการสัมผัส
เรายังได้นำลิตเติ้ลบิตส์ไปยังโรงเรียนการออกแบบ
เช่น เราได้ให้นักออกแบบ ที่ไม่มีประสบการณ์กับอุปกรณ์อิเล็กโทรนิกส์ใดๆ ให้เริ่มเล่นกับลิตเติ้ลบิตส์ เพื่อใช้เป็นวัตถุดิบ
และที่คุณเห็นนี่ ด้วยส่วนผสมของสักหลาย, กระดาษ แล้วก็ขวดน้ำ เราก็ได้เจ้าจอร์ดี้นี่มา
ไม่กี่อาทิตย์ก่อนเราเอาลิตเติ้ลบิตส์ไปที่ RISD และเอามันให้กับนักออกแบบ ที่ไม่มีพื้นฐานทางด้านวิศวกรรม แล้วก็แค่กระดาน เศษไม้ แล้วก็กระดาษ จากนั้นก็บอกให้พวกเค้าลองสร้างอะไรซักอย่างดู
และนี่คือตัวอย่างของสิ่งที่พวกเขาได้สร้างขึ้นมา อุปกรณ์โปรยกระดาษสีแบบสั่งการด้วยการจับความเคลื่อนไหว
แต่เดี๋ยวก่อน นี่คือโครงการที่ฉันชอบที่สุด
มันคือกุ้งมังกรที่สร้างจากดินน้ำมัน ที่กลัวความมืด
สำหรับพวกที่ไม่ใช่วิศวกร ลิตเติ้ลบิตส์ได้กลายเป็นวัตถุดิบอย่างนึง อุปกรณ์อิเล็กโทรนิกส์ได้กลายเป็นแค่วัตถุดิบอย่างนึง
และเราต้องการให้วัตถุดิบนี้สามารถเข้าถึงทุกคนได้
ลิตเติ้ลบิตส์จึงเป็นโครงการโอเพนซอร์ส
คุณสามารถไปที่เวบไซต์ โหลดไฟล์การออกแบบมา และสร้างด้วยตัวเอง
เราต้องการที่จะสนับสนุนให้โลก เต็มไปด้วยนักประดิษฐ์, นักคิดค้น และผู้สนับสนุน เพราะว่าโลกที่เราอาศัยอยู่นี่ โลกที่สามารถปฏิสัมพันธ์ได้นี้ มันเป็นของพวกเรา
เพราะฉะนั้นจงออกไปและเริ่มคิดค้นได้แล้ว
ขอบคุณค่ะ
ในทศวรรตที่ ๙๐ ในคอมมิวนิสต์เยอร์มันตะวันออก, ถ้าคุณเป็นเจ้าของเครื่องพิมพ์ดีด คุณต้องจดทะเบียนเครื่องกับรัฐบาล
คุณต้องขึ้นทะเบียน ตัวอย่างของเอกสารที่พิมพ์ จากเครื่องพิมพ์ดีดนั้น
สิ่งนี้ต้องทำขึ้น เพื่อให้รัฐบาลสืบสาวไปถึงต้นตอได้ว่าเอกสารมาจากที่ใด
หากพบว่ามีเอกสารหนึ่ง ที่มีแนวคิดที่ผิดเพี้ยนไป รัฐบาลก็จะสาวไปถึงต้นตอได้ ใครสร้างแนวคิดที่ผิดนั้นขึ้น
และพวกเราในโลกตะวันตก คาดไม่ถึงว่าจะมีผู้ใดทำสิ่งนี้ได้ ว่าได้จำกัดเสรีภาพในการแสดงความคิดเห็นมากเพียงใด
พวกเราจะไม่มีวันทำอย่างนั้น ในประเทศของเราเอง
แต่ปัจจุบันในปี ๒๐๑๑ ถ้าคุณไปซื้อเครื่องพิมพ์เลเซอร์สี จากผู้ผลิตเครื่องพิมพ์เลเซอร์รายใหญ่รายไหนก็ตาม และพิมพ์เอกสารแผ่นหนึ่ง เอกสารแผ่นนั้นจะออกมา มีจุดสีเหลืองๆเล็กๆ พิมพ์ปรากฎอยู่ในทุกๆหน้า ในแบบที่เป็นลักษณะจำเพาะ ของคุณและของเครื่องพิมพ์ของคุณ
สิ่งนี้กำลังเกิดขึ้น กับเราในวันนี้
และดูเหมือนไม่มีใครให้ความสนใจเรื่องนี้มากนัก
และนี่เป็นตัวอย่างหนึ่ง ในหลายๆวิธี ที่รัฐบาลของเราเอง กำลังใช้เทคโนโลยี เป็นปฏิปักษ์กับเรา, ประชากร
และนี่เป็นสาเหตุที่สำคัญอย่างหนึ่งในสามประการ ของปัญหาทางอินเตอร์เน็ตในวันนี้
ถ้าเรามาพิจารณาว่าอะไรกำลังเกิดขึ้นจริงในโลกของอินเตอร์เน็ต เราก็จะแบ่งผู้ที่จู่โจมในอินเตอร์เน็ตได้เป็นสามกลุ่ม
ซึ่งมีอยู่สามกลุ่มใหญ่ๆ
เราได้อาชญากรทางอินเตอร์เน็ต
ตัวอย่างเช่น, เราได้นายดิมิทรี โกลูบอฟ จากเมืองเคียฟ ในยูเครน
และแรงจูงใจของอาชญากรรมทางอินเตอร์เน็ต เป็นเรื่องที่เข้าใจได้ง่ายมาก
คนเหล่านี้หาเงิน
พวกเขาใช้การจู่โจมทางอินเตอร์เน็ต เพื่อหาเงินให้ได้มากๆ และมากๆขึ้น
จริงๆแล้วเรามีคดีมากมาย เกี่ยวกับเศรษฐีเงินล้านทางอินเตอร์เน็ต,เศรษฐีหลายๆล้าน ซึ่งหาเงินโดยการจู่โจมทางอินเตอร์เน็ต
นี่คือวลาดิเมีย ทซาสท์ซิน จากทาร์ทู ในเอสโทเนีย
คนนี้คืออัลเฟรด กอนซาเลส
คนนี้คือสตีเฟน วัตท์
นี่คือ บ์ยอร์น ซันดิน
นี่ แมททิว แอนเดอร์สัน,ทาริค อัล-ดาวเวอร์ และคนอื่นๆ
คนเหล่านี้ สร้างความรํ่ารวยจากอินเตอร์เน็ต แต่เขาใช้วิธีที่ผิดกฎหมาย โดยใช้ตัวไวรัสเช่นโทรจานการธนาคาร เพื่อขโมยเงินจากบัญชีธนาคารของเรา ในขณะที่เราเข้าใช้บัญชีธนาคารทางอินเตอร์เน็ต หรือใช้โปรแกรมดักจับบันทึกการพิมพ์ เพื่อเก็บข้อมูลเกี่ยวกับเครดิตการ์ดของเรา ในขณะที่เรากำลังซื้อของทางอินเตอร์เน็ต ใช้เครื่องคอมฯที่ติดเชื้อไวรัส
ตำรวจลับของอเมริกา เมื่อสองเดือนก่อน สั่งห้ามการถอนเงินจากบัญชีธนาคารสวิส ของนาย แซม เจน คนนี้ มีเงินในบัญชีนั้น ๑๔.๙ ล้านอเมริกันดอลลาร์ ตอนบัญชีนั้นถูกยับยั้งการถอน
ตัวนายเจนเองยังหลบหนีอยู่ ไม่มีใครทราบว่าเขาอยู่ที่ไหน
ผมยืนยันในวันนี้ได้เลย ว่าเป็นไปได้ที่พวกเราคนใดคนหนึ่ง จะกลายเป็นเหยื่อของอาชญากรรมทางอินเตอร์เน็ต ได้มากกว่าในโลกจริงๆใบนี้
และเห็นได้ชัดมาก ว่าเรื่องนี้จะเลวร้ายลงไปเรื่อยๆ
ในอนาคต อาชญากรรมส่วนมาก จะเกิดขึ้นทางอินเตอร์เน็ต
กลุ่มสำคัญที่โจมตีทางอินเตอร์เน็ตอันดับสอง ที่เรากำลังจ้องมองอยู่ในปัจจุบัน ไม่ได้มีแรงจูงใจเรื่องเงิน
พวกเขาได้รับแรงจูงใจจากอย่างอื่น-- ถูกจูงใจเรื่องการประท้วง ถูกจูงใจด้วยเรื่องความคิดเห็น ถูกจูงใจโดยความขบขัน
กลุ่มเช่นพวกนิรนาม ได้เพิ่มขึ้นมากในช่วง ๑๒ เดือนที่ผ่านมา และได้กลายเป็นตัวการที่สำคัญ ในสายการโจมตีทางอินเตอร์เน็ต
เหล่านี้คือพวกที่เข้าโจมตีทางอินเตอร์เน็ตสามรายใหญ่ พวกอาชญากรที่ทำเพื่อเงิน, พวกเซียนคอมพิวเตอร์ เช่น พวกนิรนาม ทำเพื่อประท้วง แล้วก็กลุ่มสุดท้ายก็คือ รัฐ รัฐบาลทำการจู่โจม
และเมื่อเราดูคดีความต่างๆ เช่นที่เกิดกับบริษัทดิจิโนทาร์
นี่เป็นตัวอย่างสำคัญของสิ่งที่เกิดขึ้น เมื่อรัฐบาลจู่โจม ต่อต้านประชากรของตนเอง
ดิจิโนท่าเป็นบริษัทที่ออกใบรับรอง จากประเทศเนเธอร์แลนด์-- หรือว่า ตามความเป็นจริงแล้ว, มันเคยเป็น
บริษัทนั้นมันกำลังจะล้มละลาย ในฤดูใบไม้ผลิที่แล้ว เพราะว่าเครือข่ายคอมพิวเตอร์ของบริษัทถูกเจาะเข้าไปได้
ใครบางคนเจาะเข้าไป และเข้าไปรู้ทุกส่วนโดยตลอด
ผมได้ตั้งคำถามไว้เมื่อสัปดาห์ที่แล้ว ในการประชุมกับตัวแทนของรัฐบาลเนเธอร์แลนด์, ผมได้ถามผู้นำของคณะตัวแทนที่มาประชุม ว่าเขาพบว่าเป็นไปได้หรือไม่ ที่คนตายไป เพราะสาเหตุจากการเจาะเข้าไปได้ในดิจิโนท่า
และคำตอบของเขาคือใช่
ดังนั้นคนตายได้อย่างไร จากการเจาะเข้าไปในคอมฯได้เช่นนี้?
ดิจิโนท่าเป็นผู้ให้บริการออกใบรับรองอิเล็กทรอนิคส์
พวกเขาขายใบรับรอง
คุณใช้ใบรับรองทำอะไร?
ใช่ คุณจำต้องมีใบรับรอง ถ้าคุณมีที่อยู่ของข้อมูลอินเตอร์เน็ตที่ใช้ https บริการอินเตอร์เน็ตที่ถูกเข้ารหัส SSL บริการต่างๆ เช่น จีเมลล์
เราทุกคน, หรือพวกเราส่วนใหญ่ ใช้จีเมลล์ หรือ หนึ่งในคู่แข่งของจีเมลล์ แต่บริการเหล่านี้เป็นที่นิยมเป็นพิเศษ ในรัฐที่เป็นเผด็จการ อย่างเช่น อิหร่าน ผู้ไม่เห็นด้วยกับรัฐบาล ใช้บริการของต่างชาติ เช่น จีเมลล์ เพราะว่ารู้ว่าเชื่อถือและไว้วางใจได้มากกว่าบริการในท้องถิ่น และถูกเข้ารหัสไว้กับการเชื่อมต่อของSSL ดังนั้นรัฐบาลท้องถิ่นไม่สามารถเข้าไปแอบดู การสนทนาได้
เว้นเสียแต่ว่าถ้าพวกเขาเจาะเข้าไปใน C.A.ของต่างชาติได้
และออกใบรับรองเถื่อน
และเรื่องนี้คือสิ่งที่เกิดขึ้นเหมือนกันเปี๊ยบ กับคดีของดิจิโนท่า
แล้วอะไรคืออาหรับสปริง สิ่งที่เกิดขึ้นสืบเนื่อง เช่น ในอิยิปต์?
ครับ ในอิยิปต์ ผู้ก่อการจราจลปล้นสะดมกองบัญชาการ ของตำรวจลับอียิปต์ ในเดือนเมษายน ๒๐๑๑ และขณะที่พวกเขาปล้นสะดมอาคารอยู่นั้น ได้พบเอกสารต่างๆมากมาย
หนึ่งในเอกสารเหล่านั้น คือแฟ้มที่มีชื่อว่า "ฟินฟิชเชอร์ "
และในแฟ้มนั้นเป็นบันทึก จากบริษัทหนึ่งที่มีฐานอยู่ในเยอรมัน บริษัทนั้นได้ขายให้รัฐบาลอียิปต์ เครื่องมือชุดหนึ่ง เพื่อใช้สกัดจับ-- ในขอบเขตที่กว้างขวางมาก-- การสื่อสารทั้งหมดของประชากรในประเทศนั้น
บริษัทได้ขายเครื่องมือนี้ ให้กับรัฐบาลอียิปต์ในราคา ๒๘๐,๐๐๐ ยูโร
สำนักงานใหญ่ของบริษัทนั้นอยู่ที่นี่
นั่นคือรัฐบาลของโลกตะวันตก กำลังจัดหาเครื่องมือต่างๆให้รัฐบาลเผด็จการ เพื่อให้จัดการกับประชาชนของตัวเอง
แต่รัฐบาลของโลกตะวันตกเองก็กำลังทำสิ่งนี้ด้วยเช่นกัน
ตัวอย่างเช่น ในเยอรมัน เมื่อไม่กี่สัปดาห์ที่แล้วนี้เอง ได้มีการพบไวรัสที่เรียกกันว่า สต๊าตโทรจาน ซึ่งเป็นไวรัสโทรจานตัวหนึ่ง ถูกใช้โดยเจ้าหน้าที่ของรัฐบาลเยอรมัน เพื่อสอบสวนประชากรของตนเอง
ถ้าคุณเป็นผู้ต้องสงสัยในคดีอาชญากรรม ก็เห็นได้ชัดเจนอย่างมาก, โทรศัพท์ของคุณจะถูกดักฟัง
แต่ในวันนี้ มันไปเกินกว่านั้น
พวกเขาจะติดเครื่องดักการเชื่อมโยงอินเตอร์เน็ตของคุณ
พวกเขาจะถึงกับใช้เครื่องมือ เช่นสต๊าตโทรจาน ทำให้เครื่องคอมพิวเตอร์ติดเชื้อไวรัสโทรจาน ซึ่งจะทำให้พวกเขาสามารถ เฝ้าดูการสื่อสารของคุณได้ทั้งหมด ฟังการสนทนาทางอินเตอร์เน็ตของคุณได้ รวบรวมรหัสผ่านต่างๆของคุณ
แต่เมื่อเราคิดให้ลึกลงไปกว่านี้ เกี่ยวกับสิ่งต่างๆเหมือนอย่างนี้ การตอบโต้ที่ชัดเจนจากประชาชนควรจะเป็น ว่า, "ใช่, มันดูเลว แต่มันไม่ได้กระทบกระเทือนถึงฉันเพราะว่าฉันเป็นประชาชนที่ปฏิบัติตามกฎหมาย
ฉันจะต้องกังวลใจไปทำไม?
เพราะว่าฉันไม่มีอะไรต้องบิดบัง"
และนี่คือเหตุผล ซึ่งไม่สมเหตุผล
เมื่อมีนัยของความเป็นส่วนตัว
สิทธิของความเป็นส่วนตัวจะไม่นำมาถกเถียงกัน
เรื่องนี้ไม่ได้เป็นปัญหา ระหว่างความเป็นส่วนตัว กับความปลอดภัย
แต่เป็นปัญหาเรื่องของเสรีภาพ กับการจำกัด การควบคุม
ในขณะที่เราอาจจะเชื่อมั่นในรัฐบาลของเรา ณ ตอนนี้ ณ ที่แห่งนี้ในปี ๒๐๑๑ สิทธิใดก็ตามที่เราเสียไป จะเป็นการเสียไปที่เรียกกลับคืนไม่ได้
และเราจะเชื่อมั่นได้หรือไม่ หลับหูหลับตาเชื่อมั่น กับรัฐบาลใดๆก็ตามในอนาคต รัฐบาลที่เราจะมี ในอีก ๕๐ ปีข้างหน้า?
และนี่คือคำถาม ที่เราจะต้องนำมาคิดสำหรับ๕๐ปีจากนี้ไป
ตอนที่ฉันเป็นเด็ก ฉันคิดว่าประเทศของฉันประเสริฐที่สุดในโลก ฉันโตมากับการร้องเพลงที่ชื่อว่า "ไม่มีอะไรต้องอิจฉา"
และฉันก็ภูมิใจมากเลยทีเดียว
เราใช้เวลาจำนวนมากที่โรงเรียน ไปกับการศึกษาประวัติของ คิม อิล-ซ็อง แต่เราไม่เคยศึกษาเกี่ยวกับโลกภายนอกเลย นอกจากว่า อเมริกา เกาหลีใต้ และญี่ปุ่น เป็นศัตรูกับเรา
ถึงแม้ฉันจะอยากรู้เรื่องโลกภายนอกบ้างเป็นครั้งคราว ฉันคิดตลอดว่า ฉันจะใช้เวลาทั้งชีวิตในเกาหลีเหนือนี้ จนกระทั่งวันหนึ่ง
ตอนอายุ 7 ขวบ ฉันเห็นการประหารชีวิต ในที่สาธารณะเป็นครั้งแรก แต่ฉันก็คิดว่านั่นคงเป็นเรื่องปกติของชีวิต
ครอบครัวของฉันไม่ได้ยากจน และตัวฉันก็ไม่เคยต้องหิวโหยมาก่อน
จนกระทั่งวันหนึ่ง ในปี 1995 แม่ฉันได้จดหมาย จากน้องสาวของเพื่อนร่วมงานของแม่
ซึ่งเขียนไว้ว่า "ในขณะที่เธออ่านจดหมายฉบับนี้ ครอบครัวของเราทั้ง 5 คงตายไปแล้ว เพราะเราไม่ได้กินอะไรมา 2 อาทิตย์แล้ว
เรานอนกองอยู่บนพื้นด้วยกัน ร่างกายของเราอ่อนล้ามาก ประหนึ่งรอเวลาตาย
ฉันตกใจมาก
นี่คือครั้งแรกที่ฉันได้ยิน ว่าผู้คนในประเทศของฉันกำลังทุกข์ทรมาน
ไม่นานนัก ฉันเดินผ่านสถานีรถไฟแห่งหนึ่ง ฉันพบอะไรที่น่าหดหู่มาก เกินกว่าที่จบลบมันออกไปจากความทรงจำ
ร่างไร้วิญญาณของผู้หญิงคนหนึ่ง กองอยู่บนพื้น มีเด็กที่ซูบผอมอยู่ในอ้อมอกของเธอ จ้องหน้าร่างของคุณแม่อย่างไร้ที่พึ่ง
แต่ไม่มีใครช่วยเด็กคนนั้น เพราะทุกคนต่างจดจ้อง กับการหาเลี้ยงดูตัวเองและครอบครัวของพวกเขา
ภาวะภัยแล้งโถมเข้าเกาหลีเหนือในช่วงกลางค.ศ. 1990
ชาวเกาหลีเหนือกว่า 1 ล้านคน เสียชีวิตลงจากภัยแล้ง ในขณะที่ผู้คนมากมายรอดตาย ด้วยการกินหญ้า กินแมลง และเปลือกไม้
ไฟฟ้าดับบ่อยขึ้นทุกวัน ๆ ทุกอย่างจะมืดสนิทในเวลากลางคืน ยกเว้นแสงไฟสว่างจ้าที่มาจากฝั่งประเทศจีน ที่อยู่เพียงแค่ฝั่งตรงข้ามของแม่น้ำ
ฉันคิดเสมอว่าทำไมพวกเขามีไฟ แต่เราไม่มี
นี่คือภาพถ่ายดาวเทียมของเกาหลีเหนือในเวลากลางคืน เปรียบเทียบกับประเทศเพื่อนบ้าน
นี่คือแม่น้ำอัมร็อก ชายแดนระหว่าง เกาหลีเหนือและจีน
ดังที่คุณเห็น แม่น้ำตื้นและแคบมากในบางจุด กลายเป็นทางหลบหนีให้ชาวเกาหลีเหนือหลาย ๆ คน
แต่หลายคนก็ตายที่นี่
บางครั้งฉันจะเห็นศพคนลอยไปตามแม่น้ำ
ฉันบอกคุณมากไม่ได้ว่าฉันหลบหนีออกมาได้อย่างไร ฉันบอกได้แค่ว่า ในช่วงภาวะขาดแคลนอย่างหนักนั้น ฉันถูกส่งไปที่จีน เพื่ออยู่อาศัยกับญาติที่ห่างไกลของฉัน
ตอนนั้นฉันคิดว่า ฉันคงพรากจากครอบครัวของฉันไม่นาน
ฉันไม่เคยคิดเลย ว่าจะต้องใช้เวลากว่า 14 ปี ก่อนที่เราจะได้อยู่ด้วยกันอีกครั้ง
ในเมืองจีน การอยู่แบบเด็กหญิงที่ไม่มีครอบครัวนั้นลำบากมาก
ฉันไม่รู้ว่าชีวิตของผู้ลี้ภัยชาวเกาหลีเหนือ อย่างฉันจะเป็นอย่างไร ไม่นานนักฉันก็รู้ว่า มันไม่ใช่แค่ลำบากมาก แต่มันอันตรายมากด้วย เพราะประเทศจีนถือว่า ผู้ลี้ภัยชาวเกาหลีเหนือ เป็นผู้อพยพผิดกฎหมาย
ฉันต้องใช้ชีวิตภายใต้ความหวาดกลัว ว่าจะมีคนเปิดเผยตัวตนของฉัน และถูกส่งกลับเกาหลีเหนือ เพื่อเผชิญกับชะตากรรมที่น่าสยดสยอง
วันหนึ่ง ฝันร้ายของฉันก็มาถึง ฉันถูกจับกุมตัวโดยตำรวจจีน และถูกส่งตัวมาที่โรงพักเพื่อสอบสวน
มีคนไปฟ้องตำรวจว่าฉันมาจากเกาหลีเหนือ พวกตำรวจทดสอบว่าฉันพูดจีนได้หรือเปล่า ถามคำถามมากมาย
ฉันตกใจกลัวมาก ประหนึ่งอกจะระเบิด
ถ้าฉันทำตัวผิดสังเกตแม้แต่นิดเดียว ฉันอาจถูกขัง และส่งตัวกลับประเทศ
ฉันคิดว่าชีวิตฉันคงจบแล้ว แต่ฉันก็สามารถควบคุมความรู้สึกทั้งหมดไว้ได้ และตอบคำถามทั้งหมด
หลังจากที่ตำรวจสอบสวนฉันเสร็จ เจ้าหน้าที่ตำรวจรายหนึ่งกล่าวว่า "นี่เป็นการแจ้งความเท็จ
เธอไม่ใช่ชาวเกาหลีเหนือ"
แล้วพวกเขาก็ปล่อยตัวฉัน มันมหัศจรรย์มาก
ชาวเกาหลีเหนือในจีนหลายคน หวังที่จะลี้ภัย ตามสถานทูตประเทศต่าง ๆ แต่หลายคนก็ถูกจับกุมโดยตำรวจจีน และถูกส่งตัวกลับประเทศ
เด็กเหล่านี้โชคดีมาก
ถึงแม้พวกเขาจะโดนจับกุมตัว แต่สุดท้ายก็ถูกปล่อยตัว หลังจากการกดดันจากนานาประเทศ
แต่ชาวเกาหลีเหนือเหล่านี้โชคไม่ดีนัก
ทุก ๆ ปี มีชาวเกาหลีเหนือถูกจับกุมในจีน และส่งตัวกลับไปเกาหลีเหนือมากมาย ที่ที่เขาจะโดนทรมาน กักขัง หรือประหารชีวิตในที่สาธารณะ
ถึงแม้ว่าฉันจะโชคดีที่หลบหนีออกมาได้ ชาวเกาหลีเหนือมากมายไม่ได้โชคดีเช่นฉัน
มันน่าสลดใจที่ชาวเกาหลีเหนือต้องคอยหลบซ่อน และดิ้นรนสุดชีวิต เพียงเพื่อที่จะอยู่รอด
ถึงแม้จะเรียนภาษาใหม่แล้ว มีงานใหม่ทำแล้ว โลกทั้งใบก็มีสิทธิกลับด้านได้ในชั่วพริบตา
นั่นคือเหตุผล ว่าทำไมหลังจากซ่อนตัวตนมา 10 ปี ฉันเลือกที่จะเสี่ยง ไปเกาหลีใต้ และเริ่มต้นชีวิตใหม่อีกครั้ง
การตั้งรกรากในเกาหลีใต้นั้น ยากกว่าที่ฉันคิดไว้มาก
ที่เกาหลีใต้ ภาษาอังกฤษนั้นสำคัญมาก ฉันเลยต้องเรียนรู้ภาษาเพิ่มอีกภาษาหนึ่ง
ฉันยังเห็นด้วยว่า มีช่องว่างแห่งความแตกต่างที่กว้างมาก ระหว่างเกาหลีเหนือและเกาหลีใต้
เราล้วนแล้วเป็นชาวเกาหลี แต่ลึก ๆ แล้ว เราต่างกันมาก เนื่องจากการแบ่งแยกที่นานกว่า 67 ปี
ฉันเคยสงสัยตัวเองด้วยซ้ำ
ว่าฉันเป็นชาวเกาหลีเหนือ หรือเกาหลีใต้
ฉันมาจากที่ไหน ฉันเป็นใคร
สุดท้ายฉันไม่มีประเทศใด ที่ฉันเรียกได้อย่างภูมิใจว่าเป็นประเทศของฉัน
แม้ว่าการปรับตัวใช้ชีวิตในเกาหลีใต้นั้นไม่ง่ายเลย แต่ฉันก็วางแผนไว้
ฉันเริ่มอ่านหนังสือเตรียมตัวสอบเข้ามหาวิทยาลัย
และในช่วงที่เริ่มปรับตัวเข้ากับชีวิตใหม่ได้แล้ว ฉันได้รับโทรศัพท์ แจ้งข่าวที่ทำให้ตกใจมาก
หน่วยงานของเกาหลีเหนือ จับได้ว่าฉันส่งเงินกลับไปหาครอบครัว และครอบครัวฉันกำลังจะถูกลงโทษ โดยการถูกย้ายออก ไปยังพื้นที่ห่างไกลในชนบท
พวกเขาต้องรีบหนีออกมาให้ได้ ฉันเลยเริ่มวางแผนการหนีให้พวกเขา
ชาวเกาหลีเหนือต้องเดินทางไกลมาก เพื่อค้นหาอิสรภาพ
แทบเป็นไปไม่ได้เลยที่จะข้ามชายแดน ระหว่างเกาหลีเหนือและเกาหลีใต้ ดังนั้น ฉันเลยต้องนั่งเครื่องบินกลับไปประเทศจีน แล้วมุ่งหน้าสู่ชายแดนเกาหลีเหนือ
และเพราะครอบครัวฉันพูดจีนไม่ได้ ฉันต้องคอยนำทางให้พวกเขา กว่า 2,000 ไมล์ข้ามประเทศจีน มายังเอเซียตะวันออกเฉียงใต้
เราใช้เวลาบนรถบัส 1 อาทิตย์ และเกือบถูกจับหลายครั้ง
มีครั้งหนึ่ง รถบัสของเราถูกหยุด และตรวจค้นโดยตำรวจจีน
เขาตรวจบัตรประชาชนของทุกคน และถามคำถาม
และเพราะว่าครอบครัวฉันฟังภาษาจีนไม่ออก ฉันคิดว่าครอบครัวฉันจะถูกจับแล้ว
เมื่อเจ้าหน้าที่เดินเข้ามาหาครอบครัวฉัน ฉันยืนขึ้น แล้วบอกเขาว่า คนพวกนี้หูหนวกและปัญญาอ่อน ที่ฉันคอยเลี้ยงดูอยู่
เขาจ้องฉันอย่างสงสัย แต่สุดท้ายเขาก็เชื่อ
เราเดินทางข้ามไปจนถึงฝั่งลาว แต่ฉันต้องใช้เงินเกือบทั้งหมด เพื่อให้สินบนแก่เจ้าหน้าที่ชายแดนลาว
และเมื่อข้ามชายแดนมาแล้ว ครอบครัวฉันก็ถูกจับขัง ข้อหาหลบหนีเข้าเมืองผิดกฎหมาย
หลังจากที่ฉันจ่ายสินบนแล้ว ครอบครัวฉันก็ถูกปล่อยตัวภายใน 1 เดือน แต่ไม่นาน ครอบครัวฉันก็ถูกจับขังอีกครั้ง ในเมืองหลวงของลาว
ช่วงนี้เป็นจุดต่ำสุดของชีวิตฉันเลย
ฉันพยายามทุกอย่างเพื่อพาครอบครัวของฉันสู่อิสรภาพ และเราก็ใกล้ถึงจุดหมายมาก ๆ แล้ว แต่สุดท้ายครอบครัวฉันก็ถูกจับ ไม่ไกลจากสถานทูตเกาหลีใต้
ฉันต้องเดินทางไปกลับระหว่างสำนักงานตรวจคนเข้าเมือง และสถานีตำรวจ อย่างเอาเป็นเอาตาย เพื่อนำครอบครัวฉันออกจากคุก แต่ฉันมีเงินไม่มากพอ ที่จะจ่ายสินบนอีกแล้ว
ฉันสูญเสียความหวังทั้งหมดไป
ณ เวลานั้น มีชายคนหนึ่งถามฉัน "เกิดอะไรขึ้นหรือ"
ฉันประหลาดใจมาก ที่มีคนแปลกหน้ามีน้ำใจพอที่จะถาม
ด้วยภาษาอังกฤษงู ๆ ปลา ๆ และพจนานุกรมของฉัน ฉันเล่าเหตุการณ์ให้เขาฟัง ผู้ชายคนนั้นตรงไปที่ตู้เอทีเอ็มทันที และจ่ายเงิน เพื่อให้ครอบครัวของฉัน และชาวเกาหลีเหนืออีกสองคน ได้ออกจากคุก
ฉันขอบคุณเขาด้วยใจจริง และถามเขาว่า "ทำไมคุณถึงช่วยฉันล่ะ"
"ผมไม่ได้ช่วยคุณ" เขากล่าว
"ผมกำลังช่วยชาวเกาหลีเหนือ"
นี่เป็นช่วงเวลาที่ตรึงใจฉัน
ชายแปลกหน้าที่เป็นสัญลักษณ์ของความหวัง ให้กับฉันและชาวเกาหลีเหนือ ในเวลาที่เราต้องการที่สุด เขาแสดงให้เห็นถึงน้ำใจของคนแปลกหน้า และแรงสนับสนุนของสังคมนานาชาติ และแสงแห่งความหวังที่เราชาวเกาหลีเหนือต้องการ
ในที่สุด หลังการเดินทางที่ยาวนาน ครอบครัวของฉันและฉันก็ได้อยู่ด้วยกันอีกในเกาหลีใต้ แต่การไปถึงอิสรภาพได้ก็เป็นเพียงแค่ครึ่งทางของการต่อสู้เท่านั้น
ยังมีชาวเกาหลีเหนืออีกมากมายที่ถูกตัดขาดจากครอบครัว และเมื่อเขามาเหยียบแผ่นดินใหม่ เขาเริ่มต้นจากการไม่มีอะไรเลย
สังคมนานาชาติสามารถช่วยเราได้ ด้วยการศึกษา การสอนภาษาอังกฤษ การสอนงาน และอื่น ๆ
เรายังสามารถเป็นสะพาน ระหว่างคนในเกาหลีเหนือ และโลกภายนอกได้ เพราะเราจำนวนมากยังติดต่อสื่อสาร กับครอบครัวที่ยังอยู่ข้างใน เราส่งข้อมูล และเงินทอง เพื่อช่วยเปลี่ยนเกาหลีเหนือจากด้านใน
ฉันโชคดีมาก ที่ได้รับการช่วยเหลือ และแรงบันดาลใจมากมายในชีวิต ฉันจึงอยากช่วยชาวเกาหลีเหนือที่ยังไม่หมดหวัง ให้มีโอกาสได้เบ่งบาน ด้วยแรงสนับสนุนจากนานาชาติ
ฉันเชื่อมั่นว่าคุณจะเห็นชาวเกาหลีเหนือ ที่ประสบความสำเร็จทั่วโลกมากขึ้นเรื่อย ๆ รวมถึงบนเวที TED แห่งนี้
ขอบคุณค่ะ
วันนี้ ดิฉันมีเรื่องขอร้องพวกคุณเพียงหนึ่งเรื่องค่ะ
โปรดอย่าบอกดิฉันว่า ดิฉันเป็นคนปกติ
ขออนุญาติแนะนำให้รู้จักน้องชายของดิฉัน
เรมี่ อายุ 22 ค่ะ เขามีรูปร่างสูง และหล่อมากด้วย
เขาพูดไม่ได้ แต่เขาแสดงออกถึงความสุข ในแบบที่นักพูดบางคนยังไม่สามารถทำได้
เรมี่ รู้ว่า รักคืออะไร
เขาแบ่งปันความรักแบบไม่มีเงื่อนไข
เขาไม่เรียกร้อง ไม่สนใจสีผิว
ไม่สนใจความแตกต่างทางด้านศาสนา และ เขาไม่เคยพูดโกหกค่ะ
เมื่อเขาร้องเพลงที่พวกเราฟังสมัยเด็ก พยายามเปล่งถ้อยคำที่แม้แต่ฉันยังจำไม่ได้ และนั่นทำให้ดิฉันจำได้ว่า จริงๆแล้ว เรารู้จักจิตใจของเราเพียงน้อยนิด และบางทีการไม่รู้ อาจจะเป็นสิ่งที่ดีก็เป็นได้
อีกคน ซามูเอล อายุ 16 ค่ะ เขาสูงยาวเข่าดี และหล่อมากด้วย
เขามีความจำที่น่ามหัศจรรย์มาก
แต่เขาเลือกจำเพียงบางเรื่องเท่านั้น
เช่น เขาจำไม่ได้ว่าเขาขโมยช็อกโกแลตของดิฉัน แต่กลับจำปีเปิดตัวของเพลงทุกเพลงในไอพอดดิฉัน บทสนทนาที่พวกเราเคยคุยกันตอนเขาอายุ 4 ขวบ ร้องไห้ตัวโยนในอ้อมแขนดิฉันตอนดูเทเลทับบี้  เป็นครั้งแรก และจำวันเกิดเลดี้ กาก้า  ได้
มันน่าอัศจรรย์ใช่มั้ยคะ
แต่ไม่ใช่ทุกคนที่คิดแบบนั้น
เพราะความจริงนั้น จิตใจของพวกเขา ไม่สามารถเข้ากับสภาพปกติที่สังคมได้กำหนดไว้ พวกเขาถูกมองข้ามและถูกเข้าใจผิดบ่อยๆ
แต่สิ่งที่ทำให้หัวใจและจิตวิญญาณของดิฉันเข้มแข็งขึ้น คือ ถึงแม้ว่าสำหรับพวกเขาแล้ว คำว่าปกติ อาจจะใช้ไม่ได้ แต่นั่นก็หมายความว่า พวกเขา พิเศษ กว่าคนทั่วไป เป็นออทิสติก และเป็นคนพิเศษ
บางท่าน อาจจะไม่คุ้นกับคำว่า ออทิสติก มันคือความผิดปกติของระบบสมองที่มีผลต่อ การอยู่ร่วมในสังคม การเรียนรู้ และทักษะทางร่างกายบางอย่าง
แต่ละคนจะแสดงออกมาแตกต่างกันไป อาการของเรมี่ จึงต่างกับ ของแซม
และจากสถิติทั่วโลกแล้ว ทุกๆ 20 นาที จะมีเด็กเกิดใหม่ 1 คน ที่เกิดมาพร้อมอาการออทิสติก และถึงแม้ว่ามันจะเป็นความผิดปกติ ที่มีอัตราของการเติบโตของจำนวนผู้ถูกวินิจฉัย สูงที่สุดในโลก ก็ยังไม่มีใครรู้สาเหตุและวิธีการรักษา
ดิฉันจำวินาทีแรกที่สัมผัสกับอาการออทิสติกไม่ได้ แต่ก็จำไม่ได้เหมือนกันว่ามีวันไหนที่ไม่เจอกับมัน
ตอนนั้นดิฉันอายุ 3 ขวบค่ะ ตอนที่มีน้องชายคนแรก จำได้ว่าตื่นเต้นมาก ที่จะมีน้อง
หลังจากที่น้องเกิด 2-3 เดือน ดิฉันเริ่มจะรู้สึกว่าเขาไม่เหมือนคนอื่น
เขากรีดร้องตลอดเวลา
เขาไม่เคยอยากจะเล่นเหมือนเด็กทารกคนอื่นๆ และเขาแทบจะไม่สนใจดิฉันเลยค่ะ หรืออะไรก็ตาม
เรมี่อยู่ในโลกของเขา ปกครองโลกทั้งใบด้วยกฏของตัวเอง เขาเพลิดเพลินกับสิ่งเล็กๆ น้อยๆ เช่น เรียงรถต่อๆ กันรอบห้อง นั่งจ้องเครื่องซักผ้า และทานอะไรก็ตามที่มีในตอนนั้น
พอเขาโตขึ้น เขาก็แปลกยิ่งไปอีก ความแตกต่างนี้ยิ่งจะเห็นชัดกว่าเดิม
แต่นอกเหนือจากอารมณ์ฉุนเฉียว เกรี้ยวกราด และอาการอยู่ไม่สุขตลอดเวลา เขามีบางอย่างที่พิเศษค่ะ เขาเหมือนสิ่งมีชีวิตที่บริสุทธิ์ เขามองโลกอย่างไม่มีอคติ ไม่เคยโกหกแม้แต่ครั้งเดียว
มันวิเศษมากจริงๆ
ดิฉันยอมรับนะคะ ว่าครอบครัวดิฉัน ผ่านช่วงเวลาที่ท้าทายและยากลำบากมา ช่วงเวลาที่ดิฉันเคยอยากให้พวกเขาเป็นคนปกติ
แต่พอมองย้อนกลับไปในสิ่งที่พวกเขาได้สอนดิฉัน การเป็นตัวของตัวเอง และ ความรัก ดิฉันจึงค้นพบว่าดิฉันไม่อยากแลกสิ่งเหล่านี้ กับการที่มีน้องเป็น "คนธรรมดา"
คนธรรมดาอย่างเรา มักจะมองข้าม ความสวยงามในปัจเจกบุคคล และความแตกต่าง ไม่ได้หมายถึงว่าผิด
มันหมายความว่า บางครั้งสิ่งที่ถูกต้อง มีมากกว่าหนึ่งอย่าง
และถ้ามีสิ่งหนึ่งที่ดิฉันอยากจะบอกเรมี่ บอกแซม และบอกทุกท่านไว้ มีเพียงว่า เราไม่จำเป็นต้องเป็นคนปกติ
คุณสามารถเป็นคนพิเศษได้
เพราะไม่ว่าคุณจะเป็นออทิสติกหรือไม่เป็น ความแตกต่างที่เรามี เป็นเสมือนพรสวรรค์อย่างนึง พวกเรามีอะไรที่ต่างกัน ในความเป็นจริงแล้ว การที่พวกเราพยายามจะทำตัวให้เป็นคนปกติ มันทำลายศักยภาพในตัว
โอกาสที่จะสร้างอะไรใหม่ๆ โอกาสที่จะเปลี่ยนแปลงอะไร ถูกทำลาย วินาทีที่พวกเราพยายามเป็นเหมือนคนอื่น
ดังนั้น ขอร้องนะคะ อย่าบอกว่า ดิฉันเป็นคนปกติ
ขอบคุณค่ะ
ทุกท่านในที่นี้คงจะเห็นด้วยกับผม ว่านี่ถือเป็นถนนที่ดีทีเดียว
เป็นถนนราดยางมะตอย ซึ่งยางมะตอยเป็นวัสดุที่เหมาะมากสำหรับทำถนน แต่ก็ไม่เสมอไป ยิ่งทุกวันนี้ยิ่งแล้วใหญ่ เวลาที่ฝนตกเยอะ ๆ
ก็จะมีน้ำกระเด็นและซึมลงไปในยางมะตอย เวลารถวิ่งผ่าน
ที่แย่ไปกว่านั้น คือเวลาคุณปั่นจักรยาน ใกล้ ๆ รถที่วิ่งผ่านบริเวณนั้น มันจะออกมาไม่สวยเลยล่ะ
นอกจากนี้ ยางมะตอยก็เป็นสาเหตุของเสียงดังน่ารำคาญ
มันเป็นวัตถุดิบที่ทำให้เกิดเสียง ถ้าเราทำถนนเหมือนอย่างถนนในประเทศเนเธอร์แลนด์ ถนนที่อยู่ใกล้ ๆ กับตัวเมือง ก็ควรออกแบบไม่ให้ส่งเสียงรบกวน
วิธีการที่จะทำถนนแบบนี้ก็คือ ใช้ยางมะตอยที่มีโครงสร้างเป็นรูพรุน
ยางมะตอยแบบรูพรุน วัตถุดิบที่เราใช้ในตอนนี้ ในการสร้างถนนไฮเวย์หลายสายในประเทศเนเธอร์แลนด์ ลักษณะโครงสร้างที่เป็นรูพรุน ทำให้น้ำสามารถไหลผ่านยางมะตอยได้ ดังนั้น น้ำฝนก็จะไหลซึมผ่านลงไป และคุณก็จะได้ถนนที่ง่ายต่อการขับรถ แล้วก็ไม่ต้องกังวลกับปัญหาน้ำกระเด็น เวลารถวิ่งผ่านอีกต่อไป
แล้วโครงสร้างที่เป็นรูพรุนเช่นนี้ ก็จะช่วยกำจัดปัญหาเรื่องเสียงรบกวนเช่นกัน
เพราะมันเป็นโพรงมากๆ เสียงทั้งหมดจึงหายไป เราจึงได้ถนนที่ปราศจากเสียง
และแน่นอนครับ มันก็มีข้อเสียอยู่เหมือนกัน ข้อเสียของถนนแบบนี้ก็คือ การหลุดลอก
การหลุดลอกคืออะไร คุณเห็นถนนนี้มั้ย ที่เศษหินจากผิวถนนหลุดออกมา
ตอนแรกมีก้อนเดียว แล้วก็เป็นหลายก้อน มากขึ้น มากขึ้น แล้วก็มากขึ้น และจากนั้น ... แต่ผมจะไม่ทำอย่างนั้น
พวกนี้เป็นอันตรายกับกระจกรถของคุณ ดังนั้นคุณคงไม่อยากให้เป็นอย่างนั้น
และสุดท้าย การหลุดลอก ก็จะทำให้รถเสียหายมากขึ้นๆ ไปอีก
บางครั้งอาจถึงกับทำให้ถนนเป็นหลุมเป็นบ่อ
โอ้ เสร็จแล้ว
หลุมบนถนนย่อมเป็นปัญหาแน่นอน แต่เรามีทางออก
จากภาพนี้คุณคงเห็นความเสียหายของวัสดุ ว่าเป็นอย่างไร
วัสดุนี้คือยางมะตอยที่มีโครงสร้างเป็นรูพรุน อย่างที่ผมบอก ระหว่างหินมันมีวัสดุประสารปริมาณเล็กน้อยเท่านั้น
ไม่ว่าจะเพราะสภาพอากาศ รังสียูวี หรือการเกิดออกซิเดชั่น ตัวประสานนี้ น้ำมันดิบนี้ ตัวที่เหมือนกาวระหว่างส่วนผสม ได้หดตัวลง ถ้ามันหดตัว ก็จะเกิดรอยแตกเล็กๆ แล้วมันก็จะหลุดออกมาจากการผสมผสานกัน
พอคุณขับรถบนถนนนี้ ก้อนหินพวกนี้ก็จะหลุดออกมา เหมือนที่เราเห็นเมื่อสักครู่นี้
เพื่อแก้ปัญหานี้ เราจึงคิดค้นวัสดุที่รักษาตัวเองได้
ถ้าเราสามารถสร้างวัสดุที่มีคุณสมบัติรักษาตัวเองได้ ปัญหาก็จะอาจหมดไป
ดังนั้นสิ่งที่เราจะทำก็คือใช้เหล็กฝอย ที่ใช้ทำความสะอาดกะทะ ตัดมันเป็นชิ้นเล็ก ๆ แล้วก็นำชิ้นเล็กๆ นี้ไปผสมกับน้ำมันดิบ
จากนั้น คุณก็จะได้ยางมะตอย ที่มีเหล็กฝอยชิ้นเล็กๆ อยู่ในนั้น
แล้วคุณจำเป็นที่ต้องมีอุปกรณ์อีกตัวหนึ่งเหมือนที่คุณเห็นนี้ ที่เราใช้ทำอาหาร เป็นอุปกรณ์เหนี่ยวนำ
การเหนี่ยวนำจะทำให้เกิดความร้อน โดยเฉพาะเหล็กซึ่งนำความร้อนได้ดี
ดังนั้นสี่งที่จะทำก็คือให้ความร้อนกับเหล็ก คุณหลอมน้ำมันดิบ แล้วน้ำมันดิบก็จะไหลไปยังรอยแตกเล็ก ๆ และก้อนหินก็ถูกยึดติดกับผิวถนนอีกครั้ง
วันนี้ผมใช้ไมโครเวฟเพราะผมคงไม่สามารถนำ เครื่องเหนี่ยวนำความร้อนเครื่องใหญ่มาบนเวทีได้
จึงใช้ไมโครเวฟที่ระบบมันคล้ายๆ กัน แทน
ผมเอาตัวอย่างใส่เข้าไปเมื่อซักครู่ ตอนนี้ผมจะเอามันออกมา เพื่อดูว่ามันเป็นยังไง
นี่คือตัวอย่างที่เอาออกมานะครับ
ต้องบอกว่าจริงๆ เรามีอุปกรณ์ขนาดใหญ่ในห้องแลปนะครับ ที่ใช้สำหรับให้ความร้อน
เราใช้ทดลองกับหลายตัวอย่างเลย ซึ่งพอรัฐบาลเห็นผลงานวิจัยของเรา ก็คิดว่า มันน่าสนใจ แล้วก็อยากที่จะทดสอบมัน
ก็เลยให้เราทดสอบชิ้นส่วนพื้นถนนจากทางยกระดับ 400 เมตรของถนน เอ 58 ซึ่งเราต้องสร้าง ทางสำหรับการทดสอบเจ้าวัสดุตัวนี้
นี่คือสิ่งที่เราทำที่นี่ คุณจะเห็นทางที่เราสร้างขึ้น เพื่อทดสอบ และแน่นอนว่ามันมีอายุการใช้งานในสภาพดีหลายปีทีเดียว ไม่มีการเสียหาย นี่เป็นสิ่งที่เราได้รับรู้จากการทำจริง
พวกเราก็เลยเก็บตัวอย่างหลายๆ ส่วนจากถนนเส้นนี้ แล้วก็เอามาทดสอบในห้องแลป
โดยการเร่งการเสื่อมสภาพของตัวอย่าง ให้มันรับน้ำหนักเยอะๆ จากนั้นก็ฟื้นฟูสภาพด้วยเครื่องเหนี่ยวนำความร้อน แล้วก็ทดสอบ ฟื้นฟู ทดสอบ ฟื้นฟู แบบนี้ ไปเรื่อยๆ
หลายๆ ครั้งเท่าที่เราจะทำซ้ำได้
ดังนั้น ความจริงแล้ว ผลสรุปจากการวิจัยนี้ก็คือ ถ้าเราวิ่งไปบนถนนทุกๆ 4 ปี ด้วยเครื่องมือฟื้นฟูถนน-- นี่ก็จะเป็นประเด็นใหญ่ทีเดียว เราต้องเอาไปใช้กับถนนจริงๆ ถ้าเราทำทุก 4 ปี เราจะสามารถยืดอายุของถนนไปได้ 2 เท่า ซึ่งก็จะช่วยประหยัดค่าซ่อมบำรุงไปได้เยอะเลย
ดังนั้น ผมจะขอสรุปว่า วัสดุที่เราคิดค้น โดยใช้เส้นใยเหล็ก และการเสริมเส้นใยเหล็ก การเหนี่ยวนำพลังงานความร้อน จะช่วยเพิ่มอายุการใช้งานของถนนได้มีประสิทธิภาพจริงๆ ถึงสองเท่าของถนนที่คุณสามารถทำได้ ดังนั้นมันก็ช่วยลดค่าซ่อมบำรุง เพียงแค่ใช้กลไกง่ายๆ เล็กน้อย
ตอนนี้ พวกคุณอาจจะสงสัยว่ามันได้ผลจริงๆ หรอ
ผมมีตัวอย่างอยู่ในมือ ยังอุ่นๆ อยู่
จริงๆ แล้วต้องปล่อยให้มันเย็นตัวลงซักพัก ก่อนที่ผมจะทำให้พวกคุณได้เห็นว่าการฟื้นฟูมันได้ผล
แต่ผมจะลองดู
มาดูกัน ใช่ มันได้ผล
ขอบคุณครับ
วันนี้ฉันจะพูดคุยถึงคำถามที่น่ารำคาญ ซึ่งมีคำตอบที่น่ารำคาญไม่แพ้กัน
หัวข้อของฉันคือ ความลับของความรุนแรงในครอบครัว คำถามที่ฉันจะแก้ใขปัญหา เป็นคำถามหนึ่งที่ทุกคนถามเสมอ ว่าเธอทนอยู่ทำไม
ทำไมต้องทนอยู่กับชายคนที่ตบตีเธอ
ฉันไม่ใช่จิตแพทย์ ไม่ใช่คนงานสังคม หรือผู้เชี่ยวชาญด้านความรุนแรง
ฉันเป็นเพียงผู้หญิงคนหนึ่ง ที่มีเรื่องจะเล่า
ฉันอายุ 22 เพิ่งจบการศึกษาจากมหาวิทยาลัยฮาร์วาร์ด
ฉันย้ายไปนิวยอร์ก สำหรับงานแรกของฉัน เป็นนักเขียน และบรรณาธิการนิตยสาร Seventeen
เป็นครั้งแรกที่ฉันมีอพาร์ทเมนท์ตนเอง ครั้งแรกที่มีบัตรเครดิตสีเขียวของ อเมริกัน เอกซ์เพรส และฉันมีความลับที่ยิ่งใหญ่มาก
ความลับของฉันอยู่ที่ปืนนี้ ปีนที่เต็มไปด้วยกระสุน จ่อที่หัวของฉัน โดยชายคนที่ฉันคิดว่าเป็น คู่ชีวิต ของฉัน เป็นจำนวนมาก ๆ หลายครั้ง
จากคนที่ฉันรักมากกว่าใครในโลก ถือปืนจ่อที่หัวของฉัน ข่มขู่ที่จะฆ่าฉัน หลายครั้ง มากกว่าที่ฉันจะจำได้
ฉันมาที่นี่เพื่อบอกเล่าเรื่องราว ของความรักที่งมงาย กับจิตที่ไม่ปรกติปลอมแปลงตัวมาในรูปของความรัก จำนวนหนึ่งในผู้หญิงนับล้าน และแม้กระทั่งผู้ชาย ที่ตกอยูในสภาพนี้ทุกปี
มันอาจเป็นเรื่องที่เกิดขี้นกับคุณด้วย
ฉันดูไม่เหมือนผู้เคราะห์ร้าย จากความรุนแรงของครอบครัวทั่วไป
ฉันจบ ปริญญาตรี ภาษาอังกฤษจากมหาวิทยาลัยฮาร์วาร์ด ปริญญาโท การตลาดจาก Wharton Business School
ฉันใช้เวลาส่วนใหญ่ทำงานในสายอาชีพ ในบริษัทระดับ Fortune 500 รวมถึงจอห์นสัน & จอห์นสัน ลีโอ เบอร์เนตต์ และเดอะวอชิงตันโพสต์
ฉันแต่งงานใหม่เกือบ 20 ปีแล้ว กับสามีคนที่สอง และเรามีลูกด้วยกันสามคน
มีหมาลาบราดอร์สีดำ และขับมินิแวนฮอนด้า รุ่นออดิสซี่
ดังนั้นข้อความแรก ที่ฉันจะบอกคุณคือ ความรุนแรงของครอบครัว เกิดขึ้นกับทุกคน ทุกเชื้อชาติ ทุกศาสนา ทุกระดับรายได้ และทุกระดับการศึกษา
ความรุนแรงในครอบครัว มันเกิดได้ทุกที่
และข้อที่สองที่ฉันจะบอก คือการที่ทุกคนคิดว่า ความรุนแรงที่เกิดขึ้นกับผู้หญิง เป็นปัญหาของผู้หญิง
ไม่จริงเสมอไป
กว่า 85 เปอร์เซ็นต์ของ ผู้ทารุณคือผู้ชาย และเป็นการทารุณภายในครอบครัว จะเกิดขึ้นเฉพาะเวลาที่มีความสัมพันธ์สนิทใกล้ชิด และมีการพึ่งพากันในระยะยาว กล่าวอีกที ก็คือภายในครอบครัว ซึ่งควรเป็นสถานที่สุดท้ายที่เรา คาดหวังที่จะพบความรุนแรง ซึ่งเป็นเหตุผลหนึ่งที่การทารุณในครอบครัว เป็นเรื่องวุ่นวายสับสน
ฉันบอกคุณได้ว่า ฉันเป็นคนสุดท้ายบนโลก ที่จะอยู่กับชายคนที่ตบตีฉัน แต่ในความเป็นจริงฉันเป็นเหยื่อทั่วไป ตามอายุของฉัน
ขณะนั้นฉันอายุแค่ 22 ในสหรัฐอเมริกา หญิงอายุ 16 ถึง 24 มีโอกาส 3 เท่า ที่จะกลายเป็นเหยื่อ ของความรุนแรงในครอบครัว เมื่อเทียบกับผู้หญิงอายุอื่น ๆ และผู้หญิงมากกว่า 500 คนในช่วงอายุนี้ ถูกฆ่าทุกปีจากคู่รัก แฟน และสามี ในสหรัฐอเมริกา
ฉันก็เป็นเหยื่อทั่วไป เนื่องจากไม่รู้เรื่องอะไร เกี่ยวกับความรุนแรงในครอบครัว ไม่รู้จักสัญญาณเตือน หรือรูปแบบ
ฉันพบกับคอนนอร์ ในคืนที่หนาวและฝนตก เดือนมกราคม
เขานั่งติดกับฉันบนรถไฟใต้ดินนิวยอร์ก เขาเริ่มพูดคุยกับฉันก่อน
เขาเล่าให้ฉันฟังสองเรื่อง
เรื่องแรก เขาจบจากโรงเรียน ไอวี่ ลีก  เหมือนฉัน เขาทำงานที่ธนาคารใหญ่แห่งหนึ่งในวอลล์สตรีท
แต่สิ่งที่สร้างความประทับใจที่มากที่สุด ในการพบครั้งแรก ก็คือเขาฉลาด และมีอารมณ์ขัน และเขาจะดูเหมือนเด็กบ้านนอก
เขามีแก้มที่ใหญ่ เหมือนลูกแอปเปิ้ล ผมสีทองนวล เหมือนข้าวสาลีออกรวง และเสมือนเป็นคนที่อ่อนโยนมาก
สิ่งหนึ่งที่ฉลาดมาก ที่คอนนอร์ได้ทำแต่เริ่มแรก คือการสร้างภาพลวงตา ว่าฉันเป็นคนที่โดดเด่นในความสัมพันธ์
เขาแสดงตั้งแต่เริ่มต้น โดยการเทิดทูนฉัน
เราเริ่มคบกัน เขารักทุกสิ่งทุกอย่างที่เกี่ยวกับฉัน ที่ฉันฉลาด จบจากมหาวิทยาลัยฮาร์วาร์ด ที่ฉันชอบการงานของฉัน ชอบช่วยเหลือสาววัยรุ่น
เขาต้องการรู้ทุกอย่างเกี่ยวกับครอบครัวของฉัน เกี่ยวกับวัยเด็ก ความหวัง และความฝันของฉัน
คอนนอร์เชื่อมั่นในตัวฉัน ในฐานะที่ฉันเป็นนักเขียน และเป็นผู้หญิง ไม่มีใครเคยให้ความรู้สึกในทางเช่นนี้กับฉัน
และเขายังสร้างบรรยากาศอัศจรรย์ ของความไว้วางใจระหว่างเรา โดยเปิดเผยความลับของเขา ว่าตอนเป็นเด็ก เริ่มตั้งแต่อายุ 4 ขวบ เขาถูกทารุณ และตบตีบ่อยมาก จากพ่อเลี้ยงของเขา ผลระทบจากการทารุณอย่างมาก ทำให้ต้องหยุดเรียนตอนเกรดแปด ถึงแม้ว่าเขาจะฉลาดมาก เขาต้องใช้เวลาเกือบ 20 ปี เริ่มต้นใหม่สร้างชีวิตใหม่ของเขา
ซึ่งเป็นเหตุผลที่ ปริญญาจากไอ วี่ลีก และการทำงานที่วอลล์สตรีท เป็นอนาคตสดใสของเขา มีความหมายมากสำหรับเขา
ถ้ามีคนบอกฉัน ว่าผู้ที่มีความฉลาด อารมณ์ขัน ความอ่อนไหว และชื่นชมในตัวฉัน อยู่มาวันหนึ่ง จะบังคับว่าฉันจะแต่งหน้าได้หรือไม่ บอกว่ากระโปรงของฉันสั้นเกินไป อยู่ที่ไหน ทำงานอะไร มีใครเป็นเพื่อน และฉันอยู่ที่ไหนในวันคริสต์มาส ฉันคงหัวเราะคุณ เนื่องจากมันไม่มีลางของความรุนแรง หรือการควบคุม ในอาการเริ่มต้นของความโกรธ ที่อยู่ในตัวคอนนอร์
ฉันไม่รู้ว่ามันเป็นอาการในระยะแรก ของอาการที่เกี่ยวกับความรุนแรงต่าง ๆ คือการหลอกล่อ ทำให้ตัวเองมีเสน่ห์ต่อเหยื่อ
ฉันก็ไม่รู้ว่า ขั้นตอนที่สองคือการแยกเหยื่อออกจากคนอื่น
วันหนึ่งคอนนอร์ไม่ได้กลับมาบ้าน แล้วเขาประกาศว่า "คุณรู้ไหมว่า ความรักแบบโรมิโอกับจูเลียต มันสวยงามดีนะ แต่เราต้องเดินหน้าไปฉากถัดไป ฉันขังคุณ และทำร้ายคุณ" "ดังนั้นคุณต้องย้ายออกจากอพาร์ทเมนท์นี้" เพื่อนบ้านจะได้ไม่ได้ยินเสียงร้อง และย้ายออกจากเมือง ที่คุณมีเพื่อน ญาติ พี่น้อง เพื่อนร่วมงาน ที่สามารถมองเห็นรอยฟกช้ำ
แต่กลับกัน คอนนอร์กลับมาบ้านเย็นวันศุกร์ เขาบอกว่า เขาเพิ่งลาออกจากงานวันนี้ จากงานในความฝันของเขา และบอกต่อว่า เขาออกจากงานเพราะฉัน เนื่องจากฉันทำให้เขารู้สึกปลอดภัย และมีความรัก กระทั่งว่า เขาไม่จำเป็น ต้องพิสูจน์ตัวเองในวอลล์สตรีทอีกต่อไป และเขาต้องการย้ายออกไปจากเมืองนี้ หนีออกจากความรุนแรง ความผิดปกติของครอบครัว ย้ายไปยังเมืองเล็กๆ ในนิวอิงแลนด์ ที่ที่เขาสามารถเริ่มต้นชีวิตของเขาใหม่ โดยมีฉันเคียงข้างเขา
ตอนนี้ สิ่งสุดท้ายที่ฉันต้องการทำ คือการย้ายออกออกจากนิวยอร์ก ลาออกจากงานในฝันของฉัน แต่ฉันคิดว่า มันเป็นการเสียสละสำหรับคู่ชีวิต ดังนั้นฉันจึงตกลง ลาออกจากงาน คอนนอร์และฉันย้ายออกจากแมนฮัตตันด้วยกัน
ฉันไม่มีความคิดเลยว่า ฉันตกอยู่่ในความรักที่งมงาย ซึ่งฉันหัวทิ่มปรักปรำเดินเข้าไป ในแผนการอันรอบคอบ มันเป็นกับดักทางกายภาพ ทางการเงิน และจิตใจ
ขั้นตอนถัดไปก็มา ในรูปแบบของความรุนแรงในครอบครัว คือการให้เริ่มรู้จัก การขมขู่ด้วยความรุนแรง ดูว่าเธอจะตอบสนองอย่างไร
นี่คือแหล่งที่มาของปืนเหล่านั้น
ทันทีที่เราย้ายไปนิวอิงแลนด์ รู้ไหม มันเป็นสถานที่ ที่คอนนอร์ควรจะรู้สึกว่าปลอดภัย เขาซื้อปืนสามกระบอก
เขาเก็บหนึ่งกระบอกไว้ในช่องเก็บของหน้ารถ
เขาเก็บหนึ่่งกระบอกใว้ใต้หมอน และกระบอกที่สาม เขาพกไว้ในกระเป๋าของเขาตลอดเวลา
เขาอ้างว่า เขาต้องการปืนเหล่านั้น เนื่องจากว่า เขาได้รับ ความชอกข้ำทางจิตใจตอนเป็นเด็ก
เขาต้องการปืน เพื่อให้รู้สึกว่าปลอดภัย
แต่จริงๆ แล้ว ปืนเหล่านั้นเป็นการส่งสัญญาณให้กับฉัน แม้ว่าเขาไม่ใด้ยกปืนส่องมาทางฉัน ชีวิตของฉันตกอยู่ในอันตรายร้ายแรง ในทุกๆ นาที ของทุุกวัน
คอนนอร์ทำร้ายร่างกายฉันครั้งแรก ห้าวันก่อนการแต่งงานของเรา
เวลา 7 โมงเช้า ฉันยังอยู่ในชุดนอนของฉัน
ฉันทำงานอยู่กับคอมพิวเตอร์ พยายามส่งงานเขียนให้เสร็จตามกำหนด แต่ฉันมีความหงุดหงิดกับงาน คอนนอร์จึงใช้ความหงุดหงิดนี้เป็นข้ออ้าง ใช้มือทั้งสองข้างของเขาบีบคอฉัน และแน่นพอที่ฉันไม่สามารถหายใจ หรือร้องตะโกน เขาเค้นกำคอหอย กระแทกหัวของฉันกับกำแพงหลายๆ ครั้ง
ห้าวันต่อมา หลังจากที่รอยฟกช้ำดำเขียวสิบกว่าแห่ง บนรอบคอจางลง ฉันได้ใส่ชุดเจ้าสาวของแม่ฉัน แต่งงานกับเขา
แม้จะมีสิ่งที่เลวร้ายเกิดขึ้น ฉันแน่ใจว่า เราจะมีชีวิตอยู่อย่างมีความสุข หลังจากนี้ เพราะฉันรักเขา และเขารักฉันมาก
เขาก็ได้แสดงความเสียใจมากๆ
เขาเครียดจากการแต่งงาน การมาเป็นครอบครัวร่วมกับฉัน
มันเป็นเหตุการณ์ที่เกิดขึ้นแยกกัน เขาจะไม่ทำร้ายฉันอีกต่อไป
มันเกิดขึ้นอีกสองครั้งในการไป ฮันนีมูน
ครั้งแรก ขณะที่ฉันกำลังขับรถ ตามหาชายหาดลับ แล้วฉันหลงทาง เขาชกอย่างแรงมาที่ข้างใบหน้าของฉัน จนใบหน้าอีกข้างหนึ่งไปกระแทกซ้ำ กับกระจกข้างหน้าต่างคนขับ
และภายหลังจากนั้นไม่กี่วัน ขณะขับรถกลับจากฮันนีมูนกลับบ้าน เขาเกิดอารมณ์หงุดหงิดจากรถติด เขาขว้างแฮมเบอร์เกอร์ Big Mac ใส่หน้าฉัน
คอนนอร์ตบตีฉัน หนึ่งหรือสองครั้งต่อสัปดาห์ เป็นเวลาสองปีครึ่ง จากการแต่งงานของเรา
ฉันเข้าใจผิด ว่าฉันเป็นคนเดียว ที่ตกอยู่ในสถานการณ์แบบนี้
หนึ่งในสามผู้หญิงอเมริกัน มีประสบการณ์กับความรุนแรงในครอบครัว หรือการถูกเฝ้าสะกดรอยตามชีวิตของเธอ และหน่วยงาน CDC รายงานว่า เด็กจำนวนกว่า 15 ล้านคน ถูกทำร้ายทารุณในทุกๆ ปี 15 ล้านคน
ดังนั้น จริงๆแล้วฉันตกอยูในกลุ่มคนจำนวนมาก
กลับไปที่คำถามของฉัน ฉันทนอยู่ทำไม
คำตอบง่าย ๆ
ฉันไม่รู้ว่า เขากำลังทำร้ายทารุณฉัน
ถึงแม้ว่าเขาถือปืนพร้อมกระสุนจ่อที่หัวของฉัน ผลักฉันตกบันได ขู่ว่าจะฆ่าหมาที่เราเลี้ยงกัน ดึงกุญแจรถออกขณะที่ฉันขับอยู่บนทางด่วน เทผงกาแฟ ลงบนหัวฉัน ขณะที่ฉันแต่งตัวเพื่อไปสัมภาษณ์งาน ฉันไม่เคยคิดถึงการเป็นภรรยา ที่จะตอบโต้สามี
ในทางกลับกัน ฉันเป็นหญิงที่แข็งแกร่ง ที่หลงรักกับชายที่มีปัญหาหนัก และฉันเป็นคนเดียวในโลก ที่สามารถช่วยคอนนอร์ เผชิญหน้าปีศาจของเขา
คำถามอื่น ๆ ที่ทุกคนถามคือ ทำไมฉันไม่หนีล่ะ
เหตุใดถึงไม่หนีไป ซึ่งฉันสามารถไปเมื่อไรก็ได้
สำหรับฉัน มันเป็นคำถามที่น่าเศร้า และน่าเจ็บปวดมากที่สุด เพราะเหยื่อผู้เคราะห์ร้าย จะรู้ถึงสิ่งที่คนปกติไม่รู้ มันอันตรายอย่างเหลือเชื่อ ที่จะหนีจากคนที่ทารุณคุณ
เพราะว่าในขั้นตอนสุดท้าย ของความรุนแรงในครอบครัว คือการฆ่าเหยื่อผู้เคราะห์ร้าย
กว่า 70 เปอร์เซ็นต์ของการฆาตกรรม จากความรุนแรงในครอบครัว เกิดขึ้นหลังจากที่เหยื่อสิ้นสุดความสัมพันธ์ หลังจากที่เหยื่อหลุดออกมา เนื่องจากผู้ทารุณ ไม่มีอะไรที่ต้องสูญเสียอีกแล้ว
นอกจากการฆ่า อาจเป็นการสะกดรอยตาม แม้กระทั่งหลังจากผู้ทารุณแต่งงานใหม่ไปแล้ว หรือปฏิเสธการช่วยเหลือทางการเงิน การจัดการของระบบศาลครอบครัว เพื่อหลอกเหยื่อและลูกๆ ผู้ซึ่่งมักถูกศาลครอบครัวบังคับ ให้ใช้เวลากับลูกโดยไม่มีใครเฝ้าระวัง กับคนที่ตบตีแม่ของเขา
และเรายังจะถามว่า ทำไมเธอไม่หนีไป
ฉันหนีออกมาได้ เพราะการตบตีทารุณครั้งสุดท้าย ที่ทำลายความคิดที่ฉันเคยปฏิเสธ
ฉันคิดได้ว่า คนที่ฉันรักมาก กำลังจะฆ่าฉัน ถ้าฉันปล่อยให้เขาทำ
ดังนั้นฉันต้องทำลายความเงียบลง
ฉันบอกทุกคน ทั้งตำรวจ เพื่อนบ้านของฉัน เพื่อน พ่อแม่ พี่น้อง รวมทั้งคนแปลกหน้า และฉันมาพูดที่นี่วันนี้ได้ เพราะคนเหล่านั้นได้ช่วยฉัน
เรามักจะตกเป็นเหยื่อ พาดหัวข่าวน่าสยดสยอง เป็นผู้หญิงที่ยอมให้ถูกทำลาย ถูกทำให้เสียหาย
คำถามว่า "ทำไมเธอถึงทนอยู่กับมัน"
เป็นอีกนัยของบางคนว่า "มันเป็นความผิดเธอที่เธอทนอยู่" ประหนึ่งว่าเหยื่อผู้เคราะห์ร้าย จงใจเลือกตกหลุมรักกับผู้ชาย ที่แสดงเจตนาที่จะทำร้าย
ตั้งแต่การตีพิมพ์บทความ "Crazy Love" ฉันได้รับรู้เรื่องราวเป็นร้อยเรื่อง จากชายและหญิง ผู้ซึ่งหนีพ้นออกมาได้ ผู้ที่เรียนรู้บทเรียนชีวิตจากสิ่งที่เกิดขึ้น อย่างประเมินค่ามิได้ และผู้เริ่มสร้างชีวิตใหม่ มีชีวิตรื่นเริง และมีความสุข พนักงาน ภรรยา และ แม่ของลูก ที่ใช้ชีวิตอิสระอย่างสมบูรณ์ ปราศจากความรุนแรงอย่างฉัน
เพราะมันกลายเป็นว่าฉันจริงๆ เป็นเหยื่อความรุนแรงในครอบครัวโดยทั่วไป ที่ผู้รอดชีวิตจากความรุนแรงในครอบครัวโดยทั่วไป
ฉันแต่งงานใหม่กับชาย ที่มีความเมตตาปราณี และเป็นสุภาพบุรุษ เรามีลูกด้วยกันสามคน
ฉันมีหมาลาบราดอร์สีดำ และมีรถมินิแวน
สิ่งที่ฉันจะไม่มีอีก ตลอดไป คือปืนพร้อมกระสุน จ่อที่หัวของฉัน จากคนที่บอกว่ารักฉัน
ขณะนี้ คุณอาจกำลังคิดว่า "มันน่าทึ่งมาก" หรือ "ทำไมเธอถึงโง่ได้ขนาดนี้" แต่ทั้งหมดที่พูดมานี้ ฉันพูดถึงพวกคุณ
ฉันมั่นใจว่ามีหลายๆ คน ที่กำลังฟังฉันในขณะนี้ ผู้ที่ปัจจุบัน กำลังถูกทำร้ายทารุณ หรือเคยถูกทำร้ายทารุณเมื่อตอนเป็นเด็ก หรือเป็นผู้ทำร้ายตัวเองก็ตาม
ลูกสาวของคุณอาจถูกทำร้ายทารุณอยู่ แม้กระทั่งน้องสาว หรือเพื่อนสนิทของคุณ ในขณะนี้
ฉันสามารถยุติเรื่องรักที่งมงายของตัวฉันเอง โดยการทำลายความเงียบ
ฉันจะยังทำลายความเงียบต่อไปทุกวัน
มันเป็นวิธีของฉันที่จะช่วยผู้เคราะห์ร้ายอื่นๆ และเป็นคำขอร้องข้อสุดท้ายของฉันต่อคุณ
พูดคุยเกี่ยวกับสิ่งที่คุณได้ยินที่นี่
ความทารุณโหดร้ายจะเกิดต่อไป จากความเงียบสงบเท่านั้น
คุณมีพลังพอ ที่จะสิ้นสุดความรุนแรงในครอบครัว เพียงแค่ทำให้มันเรื่องเด่นสำคัญ
เราผู้เป็นเหยื่อ ต้องการทุกคน
เราต้องการให้ทุกคนเข้าใจ ความลับของความรุนแรงในครอบครัว
เปิดเผยความทารุณให้แสดงออกมา ด้วยการพูดคุยเกี่ยวกับมัน คุยกับลูกของคุณ เพื่อนที่ทำงานของคุณ คุยกับเพื่อนๆ และญาติ พ่อแม่ พี่น้อง
หล่อหลอมผู้รอดชีวิต ให้เป็นคนที่น่ารักและแสนวิเศษ มีอนาคตที่สดใส
จงรู้จักสัญญาณแรกๆ ของความรุนแรง เข้าไปแทรกแซงให้เแป็นเรื่องราว ลดระดับมันลง แล้วแสดงหนทางออกให้ผู้เคราะห์ร้าย
เราทุกคนสามารถร่วมกัน ทำให้บ้านของเรา ครอบครัวของเรา เป็นสวรรค์ที่เงียบสงบและปลอดภัย ดั่งที่มันควรจะเป็น
ขอบคุณค่ะ
ผมอยากที่จะพูดกับคุณ เกี่ยวกับสัตว์ที่แสนพิเศษกลุ่มหนึ่ง
นกจำนวนกว่า 10,000 สปีชีส์ ทั่วโลก
นกแร้งเป็นนกที่จัดอยู่ในกลุ่ม ที่ถูกคุกคามมากที่สุด
เมื่อคุณเห็นนกแร้งหน้าตาแบบนี้ อย่างแรกเลย ที่คุณคิดก็คือ พวกมันน่าเกลียดขยะแขยง พวกจอมตะกละที่ไล่ทึ่งเนื้อหนังคุณ และ เกี่ยวโยงกับนักการเมือง
ผมอยากที่จะเปลี่ยนแนวคิดนั้น ผมอยากที่จะเปลี่ยนความรู้สึก ที่คุณมีต่อนกพวกนี้ เพราะว่า พวกมันต้องการความเห็นใจ จริงๆนะ
และผมจะบอกคุณว่าทำไม
อย่างแรก ทำไมพวกมันถึงถูกมองในแง่ร้ายหล่ะ
เมื่อชาร์ล ดาวิน เดินทางข้าม แอตแลนติก ในปี 1832 โดยเรือ เดอะ บีเกิล เขาได้เห็นนกแร้งไก่งวง และเขาก็บอกว่า "พวกเป็นนกที่น่าขยะแขยง มีหัวล้านสีแดงสด รูปลักษณ์ที่เผยถึงความเน่าเปื่อย"
คงไม่มีคำดูถูกแดกดันที่ไหนจะแย่ไปกว่านี้อีกแล้ว และนั่นพูดโดย ชาร์ล ดาวิน
คุณรู้ไหม เขาเปลี่ยนใจเมื่อเขากลับมา และผมจะบอกคุณว่าทำไม
พวกมันยังเกี่ยวข้องกับดิสนี่ย์อีกด้วย มีบุคลิกที่ออกจะเปิ่นๆ โง่ๆ
และเร็วๆนี้ ถ้าคุณตามข่าวเคนย่า นี่เป็นลักษณะประจำของพวกมัน ที่ถูกจับไปเกี่ยวโยง กับ สส. เคนย่า แต่ว่าผมอยากที่จะท้าทายสิ่งนี้
ผมอยากจะท้า คุณรู้ไหมว่าทำไม
เพราะว่า พวก สส. ไม่ได้ทำให้สิ่งแวดล้อมสะอาด
สส. ไม่ได้ช่วยยับยั้ง การแพร่กระจายของเชื้อโรค
พวกเขาไม่ค่อยจะเป็นพวก ผัวเดียวเมียเดียว
พวกเขาไม่ได้ใกล้สูญพันธ์ุ
และ อันที่ผมชอบที่สุดก็คือ นกแร้งดูดีกว่า
ดังนั้น โลกนี้มีนกแร้งสองประเภท
นกแร้งโลกใหม่ ซึ่งพบเห็นได้ทั่วๆไป ในอเมริกา เช่น แร้งขนาดใหญ่  หรือเหยี่ยวขายาว และนกแร้งโลกเก่า ที่มีอยู่ 16 สปีชีส์ จากทั้งหมดนี้ 11 สปีชีส์กำลังเผชิญหน้ากับ ความเสี่ยงที่จะสูญพันธุ์อย่างสูง
แล้วทำไมนกแร้งถึงสำคัญหล่ะ อย่างแรกก็คือ พวกมันให้บริการทางระบบนิเวศที่สำคัญ พวกมันทำความสะอาด
พวกมันเป็นนักเก็บขยะทางธรรมชาติ
พวกมันจัดการซากสัตว์ไปถึงกระดูก
พวกมันช่วยฆ่าแบคทีเรีย พวกมันช่วยลดเชื้อแอนแทรกส์ ที่อาจจะแพร่ระบาด และทำให้ฝูงปศุสัตว์เสียหาย หรือแพร่เชื้อสู่สัตว์อื่นๆ
การศึกษาเมื่อเร็วๆนี้แสดงให้เห็นว่า ในบริเวณที่ไม่มีนกแร้ง ซากสัตว์ใช้เวลามากขึ้น ถึงสามสี่เท่าในการย่อยสลาย ซึ่งเป็นสาเหตุสำคัญ ต่อการระบาดของโรค
นกแร้งยังมีความสำคัญอย่างมากทางประวัติศาสตร์
พวกมันมีความเกี่ยวข้องกับวัฒนธรรมอียิปโบราณ
เนคเบท  เป็นสัญลักษณ์ของผู้ปกป้อง และความเป็นแม่ และเมื่อประกอบเข้ากับงูเห่า มันเป็นสัญลักษณ์ของ การรวมเป็นหนึ่งระหว่างอียิปเหนือและใต้
และในนิทานปรัมปราของฮินดู สดายุ  เป็นเทพเจ้าที่มีร่างเป็นแร้ง และเขาก็เสี่ยงชีวิตเพื่อที่จะช่วยนางสีดา จากอสูรสิบหน้า นามว่า ทศกัณฑ์
ในวัฒนธรรมของทิเบต พวกมันทำหน้าที่สำคัญมาก ในการฝังศพบนฟ้า เพราะสถานที่แบบทิเบตนั้น ไม่มีที่สำหรับฝังศพ หรือไม้ที่จะใช้เผาศพ ดังนั้น นกแร้งจึงทำหน้าที่ในระบบขจัดแบบธรรมชาติ
แล้วนกแร้งมีปัญหาอะไรหล่ะ
เรามีนกแร้งอยู่ 8 สปีชีส์ในเคนย่า 6 สปีชีส์กำลังถูกคุกคามอย่างหนักถึงขั้นอาจสูญพันธุ์
สาเหตุก็คือ พวกมันโดนวางยาพิษ จากความขัดแย้งของคนกับสัตว์ป่า พวกชุมชนปศุสัตว์ใช้ยาพิษนี้ โดยพุ่งเป้าไปที่พวกสัตว์นักล่า แต่ในทางกลับกัน นกแร้งกับตกเป็นเหยื่อ
ในเอเชียใต้ ในประเทศเช่นอินเดียและปากีสถาน นกแร้ง 4 สปีชีส์ ถูกจัดอยู่ในกลุ่มที่ใกล้สูญพันธ์ุมาก ซึ่งแปลว่าพวกมันอาจสูญพันธ์ุภายในเวลาน้อยกว่า 10 หรือ 15 และเหตุผลก็เพราะว่า พวกมันตกเป็นเหยื่อ โดยกินสัตว์ที่ได้รับยาแก้ปวด เช่น ไดโคลฟิเนค
ยานี้ถูกห้ามใช้กับสัตว์ในอินเดีย และพวกเขาก็ยึดจุดยืนนี้
เมื่อเราไม่มีนกแร้ง จำนวนของสุนัขจรจัด ที่ซากกองขยะก็เพิ่มขึ้นอย่างมาก และเมื่อคุณมีสุนัขจรจัด มันก็เป็นเหมือนระเบิดเวลา ของเชื้อพิษสุนัขบ้า และจำนวนผู้ที่ติดเชื้อพิษสุนัขบ้า ได้เพิ่มสูงขึ้นมากในอินเดีย
เคนย่ากำลังจะมีโรงงานไฟฟ้าพลังลม ที่ใหญ่ที่สุดในแอฟริกา กังหันลม 353 ตัว กำลังจะเข้ามาอยู่ในพื้นที่ของ ทะเลสาป เทอคาน่า
ผมไม่ได้ต่อต้านพลังงานจากลมนะครับ แต่ว่า เราต้องร่วมมือกับรัฐบาล เพราะว่า กังหันลม ทำสิ่งนี้กับพวกนก มันหั่นนกผ่าครึ่งเลย
มันเป็นเครื่องปั่นนก
ในแอฟริกาตะวันตก มีสิ่งที่่น่าสะพรึงกลัว ก็คือการซื้อขายที่ศพนกแร้ง เพื่อใช้ในลัทธิหมอผี และในตลาดไศยศาสตร์
แล้วเรากำลังทำอะไรบ้าง อืม เรากำกับงานวิจัย เกี่ยวกับนกพวกนี้ เราติดเครื่องสื่อสารบนตัวมัน
เราพยายามที่จะเข้าในระบบนิเวศพื้นฐานของพวกมัน และดูว่าพวกมันไปไหน
เราสามารถเห็นได้ว่าพวกมันเดินทางไปประเทศต่างๆ ดังนั้น ถ้าเราสนใจปัญหาแค่ในพื้นที่ มันก็จะไม่ช่วยอะไร
เราต้องร่วมมือกับรัฐบาลในระดับภูมิภาค
เรากำลังทำงานกับชุมชนท้องถิ่น
เราพูดกับพวกเขาเกี่ยวกับความเห็นในคุณค่าของนกแร้ง เกี่ยวกับความรู้สึกจากเบื้องลึก ที่จะชื่นชม สิ่งมีชีวิตที่ยอดเยี่ยม และสิ่งที่พวกมันทำ
พวกคุณจะช่วยได้อย่างไร คุณสามารถที่จะเข้าร่วมได้ เป็นปากเสียง คุณสามารถเขียนจดหมายไปยังรัฐบาลของคุณ และเล่าให้พวกเขาฟังว่า เราต้องให้ความสนใจ ไปยังสิ่งมีชีวิตที่ถูกเข้าใจผิดอย่างมากนี้ สละเวลาของคุณ ที่จะบอกเล่า กระจายข้อมูล
เมื่อคุณเดินจากห้องนี้ไป คุณจะรู้ เกี่ยวกับนกแร้ง แต่พูดกับครอบครัวของคุณ กับเด็กๆ กับเพื่อนบ้าน เกี่ยวกับนกแร้ง
พวกมันจะรู้สึกยินดีมาก ชาร์ล ดาวิน กล่าวว่า เขาเปลี่ยนใจเพราะว่าเขามองพวกมันบินไปในท้องฟ้า อย่างสบายไม่ต้องใช้พลังงาน
เคนย่า และโลก คงจะแย่ไปกว่านี้มาก หากปราศจากสิ่งมีชีวิตที่แสนวิเศษนี้
ขอบคุณมากๆครับ
ตอนฉันอายุ 11 ฉันจำได้ว่าตื่นขึ้นมาเช้าวันหนึ่ง และได้ยินเสียงร้องด้วยความยินดีในบ้าน
พ่อของฉันกำลังฟังข่าวบีบีซี จากวิทยุสีเทาอันเล็ก
หน้าพ่อยิ้มกว้าง ซึ่งไม่ใช่เรื่องปรกติในช่วงนั้น เพราะส่วนใหญ่ข่าวจะทำให้พ่อเศร้า
"ตาลีบันไปแล้ว!" พ่อของฉันตะโกน
ฉันไม่รู้ว่าพ่อหมายถึงอะไร แต่ฉันบอกได้ว่าพ่อมีความสุขมากๆ
"ลูกไปโรงเรียนจริงๆได้แล้วตอนนี้" พ่อบอก
เช้าของวันนั้นฉันจะไม่เคยลืมเลย
โรงเรียนจริงๆ
ฉันอายุ 6 ขวบตอนที่ตาลีบันยึดอำนาจปกครองอัฟกานิสถาน และประกาศให้การที่เด็กผู้หญิงไปโรงเรียนเป็นเรื่องผิดกฎหมาย
ห้าปีหลังจากนั้น ฉันแต่งตัวเป็นเด็กผู้ชาย เพื่อตามพี่สาวของฉัน ซึ่งเป็นสาวเกินกว่าที่จะ ออกจากบ้านคนเดียวได้ เพื่อไปโรงเรียนลับ
มันเป็นทางเดียวที่เราทั้งสองคนจะได้รับการศึกษา
แต่ละวัน เราเปลี่ยนเส้นทางเดินใหม่ เพื่อจะได้ไม่มีใครสงสัยว่าเราไปไหนกัน
เราซ่อนหนังสือเรียนในถุงจ่ายตลาด จะได้ดูเหมือนว่าเราแค่กำลังไปซื้อของ
โรงเรียนอยู่ในบ้านหลังหนึ่ง เด็กหญิงมากกว่า 100 คนอัดแน่นในห้องนั่งเล่นเล็กๆ
มันก็อบอุ่นดีตอนหน้าหนาว แต่ว่าร้อนสุดๆตอนหน้าร้อน
เราต่างก็รู้ว่าเราเสี่ยงชีวิต -- ทั้งคุณครู นักเรียน และพ่อแม่
บางที โรงเรียนก็หยุดเรียนกะทันหัน เป็นสัปดาห์ เพราะว่าตาลีบันเริ่มเห็นพิรุธ
เราสงสัยอยู่ตลอดว่าพวกเขารู้เรื่องของเราหรือเปล่า
เราโดนสะกดรอยหรือเปล่า?
พวกนั้นรู้หรือเปล่าว่าบ้านเราอยู่ไหน?
เรากลัว แต่ก็เถอะ โรงเรียนคือที่ที่เราอยากจะไป
ฉันโชคดีมากที่ฉันโตมาในครอบครัว ที่การศึกษาเป็นรางวัล และลูกสาวเป็นสมบัติมีค่า
คุณตาของฉันเป็นผู้ชายที่พิเศษในยุคของเขา
ตาเป็นคนนอกกรอบ สวนกระแส จากจังหวัดห่างไกลในอัฟกานิสถาน ตายีนกรานให้ลูกสาวของตา แม่ของฉัน ไปโรงเรียน และเพราะเรื่องนั้น ตาถูกตัดพ่อตัดลูกจากพ่อของตา
แม่ของฉันได้รับการศึกษาแล้วมาเป็นครู
นั่นแม่ฉันค่ะ
เธอเกษียณเมื่อสองปีที่แล้ว เพียงเพื่อเปลี่ยนบ้านของเรา ให้เป็นโรงเรียนสำหรับเด็กหญิงและผู้หญิงในชุมชนแถวบ้าน
และพ่อของฉัน -- นั่นพ่อค่ะ -- พ่อเป็นคนแรกในครอบครัวของพ่อที่ได้รับการศึกษา
ไม่ต้องถามเลย ว่าลูกของพ่อทุกคน จะได้รับการศึกษา รวมถึงลูกสาวของพ่อด้วย แม้จะมีตาลีบัน แม้จะเสี่ยง
สำหรับพ่อ มันเสี่ยงกว่าที่จะไม่ให้การศึกษาแก่ลูกๆ
ในสมัยตาลีบัน ฉันจำได้ว่า มีช่วงเวลาที่ฉันโกรธเคืองชะตาชีวิต ที่ต้องกลัวอยู่ตลอดเวลาและมองไม่เห็นอนาคต
ฉันอยากจะเลิก แต่พ่อของฉัน พ่อจะบอกว่า "ฟังนะ ลูกสาวของพ่อ ลูกอาจจะสูญเสียอะไรทุกอย่างในชีวิต
เงินก็ถูกขโมยได้ ลูกอาจจะโดนบังคับให้ออกจากบ้านระหว่างสงครามก็ได้
แต่สิ่งเดียวที่จะอยู่กับลูกตลอดไป คือสิ่งที่อยู่ในนี้ และถ้าเราต้องขายเลือดของเราเพื่อจ่ายค่าเรียนให้ลูก เราก็จะทำ
หนูยังไม่อยากเรียนต่ออยู่ไหม?"
วันนี้ฉันอายุ 22
ฉันโตในประเทศที่พังพินาศ เพราะสงครามนานหลายสิบปี
ผู้หญิงอายุรุ่นฉัน น้อยกว่า 6 เปอร์เซ็นต์ ไปได้ไกลกว่าโรงเรียนมัธยม และถ้าครอบครัวของฉัน ไม่ทุ่มเทเพื่อการศึกษาอย่างนั้น ฉันก็จะเป็นหนึ่งในผู้หญิงเหล่านั้น
แต่ตอนนี้ ฉันยืนอยู่ตรงนี้อย่างภาคภูมิใจ ในฐานะบัณฑิตจาก Middlebury College
ตอนที่ฉันกลับไปอัฟกานิสถาน คุณตาของฉัน คนที่โดนขับออกจากครอบครัว เพราะเขาฝืนที่จะให้ลูกสาวของเขาได้รับการศึกษา เป็นหนึ่งในคนแรกๆที่แสดงความยินดีกับฉัน
เขาไม่ได้โม้เรื่องปริญญาของฉันอย่างเดียว แต่เรื่องที่ฉันเป็นผู้หญิงคนแรก แล้วฉันเป็นผู้หญิงคนแรกจริงๆ ที่ขับรถให้เขานั่งบนถนนในคาบูลด้วย
ครอบครัวของฉันเชื่อในตัวฉัน
ฉันฝันไกล แต่ครอบครัวของฉันฝันกับฉันไกลกว่านั้นอีก
นั่นเป็นเหตุผลที่ฉันเป็นทูตระดับโลกให้โครงการ 10x10 โครงการรณรงค์ระดับโลกเพื่อให้การศึกษาแก่ผู้หญิง
นั่นเป็นเหตุผลที่ฉันร่วมก่อตั้ง SOLA โรงเรียนประจำโรงเรียนแรก และน่าจะโรงเรียนเดียว สำหรับเด็กหญิงในอัฟกานิสถาน ประเทศที่เด็กผู้หญิงยังต้องเสี่ยงที่จะเดินไปโรงเรียน
ที่น่าตื่นเต้นคือ ฉันเห็นนักเรียนในโรงเรียนของฉัน พวกเธอมีความมุ่งมั่น ไขว่คว้าโอกาส
และฉันเห็นผู้ปกครอง และพ่อของเด็กๆ ซึ่งเหมือนพ่อของฉัน ที่สนับสนุนลูกสาว ทั้งๆที่ต้องเผชิญแรงต้านน่ากลัว
เหมือนอาห์เหม็ด นี่ไม่ใช่ชื่อจริงของเขา และฉันไม่สามารถเปิดเผยใบหน้าของเขาได้ อาห์เหม็ดเป็นคุณพ่อของนักเรียนคนหนึ่งของฉัน
เมื่อไม่ถึงเดือนมานี้ เขาและลูกสาวของเขา กำลังเดินทางจาก SOLA กลับไปที่หมู่บ้าน และทั้งสองรอดตายหวุดหวิด หวุดหวิดจริงๆ จากระเบิดข้างถนน พลาดไปไม่กี่นาที
พอเขาถึงบ้าน โทรศัพท์ดัง เสียงในสายขู่เขาว่า ถ้าเขาส่งลูกสาวกลับไปที่โรงเรียน พวกนั้นจะพยายามอีกครั้ง
"ฆ่าผมเลยตอนนี้ ถ้าคุณต้องการ" เขาตอบ "แต่ผมจะไม่ยอมให้อนาคตลูกสาวผมพัง เพราะความคิดคร่ำครึล้าหลังของพวกคุณ"
อย่างหนึ่งที่ฉันตระหนักได้เกี่ยวกับอัฟกานิสถาน และมักจะเป็นสิ่งที่ถูกปัดตกไปในประเทศตะวันตก คือว่าเบื้องหลังพวกเราที่ประสบความสำเร็จ คือพ่อคนที่เห็นคุณค่าในตัวลูกสาว และคนที่เห็นว่าความสำเร็จของเธอคือความสำเร็จของเขา
นี่ไม่ได้หมายความว่าแม่ของเรา ไม่ได้เป็นส่วนสำคัญในความสำเร็จ
ที่จริง หลายครั้งแม่เป็นคนแรกที่ต่อรองอย่างน่าคล้อยตาม เกี่ยวกับอนาคตอันสดใสของลูกสาว แต่ในบริบททางสังคมอย่างในอัฟกานิสถาน เราต้องได้ความสนับสนุนจากผู้ชาย
ภายใต้ตาลีบัน เด็กผู้หญิงที่ไปโรงเรียน มีจำนวนเป็นร้อย แต่จำไว้อย่างนึงนะคะ มันผิดกฎหมาย
แต่วันนี้ เด็กหญิงมากกว่า สามล้านคนในอัฟกานิสถานไปโรงเรียน
อัฟกานิสถานดูต่างไปมากเมื่อมองจากอเมริกา
ฉันพบว่าคนอเมริกันเห็นความบอบบางในการเปลี่ยนแปลง
ฉันกลัวว่าความเปลี่ยนแปลงนี้จะไม่ยืนยาว ไปอีกนานนักหลังจากสหรัฐฯถอนกำลังทหาร
แต่ตอนที่ฉันกลับไปอัฟกานิสถาน ตอนที่ฉันเห็นนักเรียนในโรงเรียนของฉัน และพ่อแม่ของพวกเธอที่เป็นปากเป็นเสียงให้พวกเธอ ที่คอยให้กำลังใจพวกเธอ ฉันเห็นอนาคตที่มีหวัง ฉันมองเห็นการเปลี่ยนแปลงที่ยั่งยืน
สำหรับฉัน อัฟกานิสถานเป็นประเทศแห่งความหวัง และความเป็นไปได้ที่ไม่มีที่สิ้นสุด และทุกๆวัน เด็กหญิงทั้งหลายที่ SOLA ย้ำเตือนฉันอย่างนั้น
เหมือนฉัน พวกเธอกำลังฝันไกล
ขอบคุณค่ะ
สวัสดีครับ นี่คือมือถือของผมเอง
มือถือสามารถเปลี่ยนชีวิตคุณได้ และมือถือยังให้อิสรภาพส่วนตัวอีกด้วย
คุณสามารถต่อต้านอาชญากรรมด้านมนุษยธรรมในซีเรีย ด้วยมือถือ
คุณสามารถส่งข้อความ ร่วมก่อตั้งการประท้วงในอียิปต์ ด้วยมือถือ
และคุณยังสามารถอัดเพลง โหลดลงใน SoundCloud และกลายเป็นคนดัง ด้วยมือถือ
ทุกๆ อย่างเป็นไปได้ด้วยมือถือ
ผมเกิดในปีพ.ศ. 2527 และอาศัยอยู่ในเมืองเบอร์ลิน
ลองย้อนกลับไปดูเมืองผม ในเวลานั้นกัน
คุณเห็น คนเป็นร้อยเป็นพัน ลุกขึ้นฮือและต่อต้านเพื่อการเปลี่ยนแปลง
เหตุการณ์นี้เกิดขึ้นในฤดูใบไม้ผลิปี 2532 ลองจินตนาการว่าทุกคนในกลุ่มนี้ ที่กำลังประท้วงเพื่อการเปลี่ยนแปลง มีมือถืออยู่ในกระเป๋าของแต่ละคน
ใครในห้องนี้พกมือถือมาบ้างครับ?
ช่วยชูขึ้นนิดนึง
ชูขึ้นครับ ชูขึ้น
ชูสูงๆ มีแอนดรอยด์ แบล๊กเบอรี่ โห
เยอะมากเลยครับ เกือบจะทุกท่านมีมือถือ
แต่วันนี้ ผมขอพูดถึงมือถือของผม และมันเปลี่ยนชีวิตผมอย่างไรบ้าง
ผมจะพูดเรื่องนี้ครับ
นี่คือข้อมูล 35,830 บรรทัด
เป็นข้อมูลดิบ
แล้วทำไมข้อมูลเหล่านี้ถึงมาอยู่ตรงนี้ได้
สาเหตุมาจากหน้าร้อนปี 2006 สหภาพยุโรปได้ออกกฏหมายควบคุม
ที่เรียกว่ากฎหมายควบคุมการเก็บรักษาข้อมูล
มันทำให้บริษัทโทรศัพท์ในยุโรป ผู้ให้บริการอินเตอร์เนททั่วยุโรป จะต้องเก็บข้อมูลเกี่ยวกับผู้ใช้
ใครโทรหาใคร ใครส่งอีเมลล์ไปหาใคร
ใครส่งข้อความไปหาใคร
และถ้าคุณใช้มือถือ ตำแหน่งคุณอยู่ที่ไหน
ข้อมูลทั้งหมดนี้ถูกเก็บไว้เป็นเวลาอย่างน้อยหกเดือนถึงสองปี โดยผู้ให้บริการโทรศัพท์ หรือผู้ให้บริการอินเตอร์เนทของคุณ
ทั่วยุโรป ผู้คนลุกฮือ ออกมาต่อต้านว่า "เราไม่ต้องการอะไรแบบนี้"
พวกเราไม่ต้องการการเก็บข้อมูลพวกนี้
เราต้องการสิทธิส่วนตัวในยุคดิจิตอล และพวกเราก็ไม่ต้องการให้ ผู้ให้บริการอินเตอร์เนทหรือโทรศัพท์ มาเก็บข้อมูลเกี่ยวกับพวกเรา
ท่ามกลางคนเหล่านั้นมีทั้ง ทนายความ นักเขียน บาทหลวง ซึ่งประกาศตนอย่างชัดเจนว่า "ไม่ชอบวิธีการนี้"
และนี่ คุณจึงเห็นคนเป็นหมื่นๆ เดินออกไปบนถนนในกรุงเบอร์ลิน พร้อมประกาศข้อความว่า "อิสรภาพ..ไม่ใช่ความกลัว"
บางคนถึงกับอ้างว่า นี่อาจจะเป็น Stasi 2.0
Stasi คือองค์การลับของตำรวจในเยอรมันตะวันออก
ผมถึงกลับย้อนมาถามตัวเองว่า มันเป็นอย่างนั้นจริงหรือ
บริษัทสามารถเก็บข้อมูล
ทุกครั้งที่ผมใช้มือถือได้จริงๆ หรือ?
ผมจึงตัดสินใจถาม Deutsche Telekom ผู้ให้บริการโทรศัพท์ที่ใหญ่ที่สุดในเยอรมัน ณ เวลานั้น ให้ช่วยกรุณาส่งข้อมูลของผม ที่คุณได้เก็บข้อมูลไว้ให้ที
ผมถามบริษัท ครั้งแล้วครั้งเล่า ก็ไม่เคยได้รับคำตอบจริงๆ จังๆ ได้แต่คำตอบแบบขอไปที
แต่ผมก็ยังยืนยันว่า ผมต้องการข้อมูลนี้ เพราะนี่คือชีวิตผม
ผมตัดสินใจฟ้องร้องบริษัท เพราะผมต้องการข้อมูลเหล่านั้น
แต่ Deutsche Telekom ก็ยังปฏิเสธ ที่จะให้ข้อมูลใดๆ กับผม
ท้ายที่สุด มีการประณีประนอมคดี
ผมถอนฟ้อง และบริษัทก็ได้ส่งข้อมูลมาให้ผมจนได้
เนื่องจากในเวลานั้น ศาลรัฐธรรมนูญของเยอรมันได้ออกกฏหมายที่กล่าวว่า คำสั่งของสหภาพยุโรปครั้งนี้ ไม่เป็นไปตามบทบัญญัติของรัฐธรรมนูญตามกฏหมายของเยอรมัน
และนี่คือซองสีน้ำตาลหน้าตาน่าเกลียด ที่มีซีดีแผ่นนึงอยู่ข้างใน
ครับ ผมได้ข้อมูลมาอยู่ในมือจนได้
ข้อมูลยาว 35,830 บรรทัด
ตอนแรกที่ผมเห็น ผมบอกกับตัวเองว่า โอเค มันเป็นไฟล์ใหญ่ มันโอเคแหละ
แต่หลังจากนั้นไม่นาน ผมก็คิดได้ว่า ไฟล์ใหญ๋ๆ นี่ชีวิตผมนะ
นี่คือ 6 เดือนของชีวิตผม ในไฟล์นี้
ผมก็มานึกว่า ผมจะเอามันมาทำอะไรดี
เพราะในซีดีคุณสามารถรู้ว่าผมเป็นใคร ผมนอนที่ไหน ผมทำอะไรอยู่
แต่คิดไปคิดมา ผมอยากส่งต่อข้อมูลนี้
อยากให้ทุกคนได้รู้
เพราะผมอยากให้ทุกคนได้เห็นว่าการเก็บรักษาข้อมูลที่ผมพูดถึงคืออะไร
ผมถึงจับมือร่วมกับบริษัท ไซท์ ออนไลน์ และ โอเพน ดาต้า ซิตี้ ทำไอ้เจ้านี่ขึ้นมา
นี่คือภาพตัวอย่าง หกเดือนในชีวิตของผม
คุณสามารถจะย่อหรือขยาย กรอกลับไปกลับมาได้
คุณสามารถเห็นทุกเรื่องของผม
คุณยังสามารถรู้ได้ด้วยว่า ผมไปเมืองโคโลญจน์จากแฟรงเฟิร์ตด้วยรถไฟอย่างไร และใช้โทรศัพท์บ่อยแค่ไหนระหว่างนั้น
ทุกอย่างอยู่ในข้อมูลเหล่านี้
มันค่อนข้างน่ากลัวใช่มั้ยครับ
แต่นี่ไม่ใช่สำหรับผมคนเดียวนะครับ
มันเกี่ยวกับพวกเราทุกคน
มันอาจจะเริ่มจาก ผมโทรหาภรรยาของผม หรือเธอโทรหาผม เราอาจจะโทรคุยกันสองสามครั้ง
หลังจากนั้นมีเพื่อนของผมโทรหาผม และพวกเขาโทรหากันเอง
ซักจากนั้นซักพักคุณกดโทรศัพท์โทรออก เวลานั้นเอง คุณกำลังเชื่อมต่อกับเครือข่ายโทรศัพท์
คุณสามารถรู้ว่าผู้คนติดต่อสื่อสารกันอย่างไร โทรหากันตอนไหน เข้านอนตอนไหน
คุณรู้หมด
มันสามารถแสดงผลโชว์ฮับที่มีอยู่ เช่นใครคือผู้นำการเชื่อมต่อในกลุ่ม
เพียงแค่คุณมีสิทธิ์ในการเข้าข้อมูลเหล่านี้ คุณจะรู้เลยว่า สังคมของคุณกำลังทำอะไรอยู่
ถ้าคุณมีสิทธิ์ในข้อมูลเหล่านี้ คุณสามารถควบคุมสังคมของคุณได้เลย
นี่คือพิมพ์เขียวสำหรับประเทศอย่างจีนและอิหร่าน
นี่คือพิมพ์เขียวแสดงถึงสังคมของคุณ คุณรู้ว่าใครคุยกับใคร ใครส่งอีเมลล์หาใคร แค่ขอให้คุณเข้าระบบข้อมูลให้ได้เท่านั้น
ข้อมูลเหล่านี้จะถูกเก็บไว้นานหกเดือน หรือนานถึงสองปีในยุโรป
อย่างที่ผมบอกไปในตอนต้น ลองนึกภาพผู้คนที่ออกมาประท้วงในกรุงเบอร์ลิน ตอนฤดูใบไม้ผลิปี พ.ศ. 2532 หากผู้คนเหล่านั้นมีมือถือติดตัว
สตาซี ก็สามารถรู้ได้เลยว่า ใครอยู่ในกลุ่มผู้ประท้วงบ้าง และถ้าสตาซี่รู้ว่า ใครคือผู้บงการ คือหัวหน้า การประท้วงครั้งนั้นอาจจะไม่เกิดขึ้นเลย
การล่มสลายของกำแพงเบอร์ลิน อาจจะไม่เกิดขึ้น
และรวมถึงการสิ้นสุดของการปกครอง ระบอบคอมมิวนิสต์ของโซเวียต
เพราะว่าทุกวันนี้ องค์กรของรัฐและบริษัทต่างๆ อยากจะเก็บข้อมูลของพวกเราให้ได้มากที่สุด ไม่ว่าในโลกออนไลน์หรือออฟไลน์
พวกเขาอยากที่จะสามารถตามดูชีวิตพวกเรา และเก็บข้อมูลเหล่านั้นไว้
แต่การมีสิทธิเสรีและการใช้ชีวิตในยุคดิจิตอล ก็เป็นเรื่องที่ไม่ควรมองข้าม
คุณจะต้องต่อสู้สำหรับสิทธิส่วนบุคคล
คุณต้องสู้กับมัน ทุกวัน
ดังนั้น วันนี้ถ้าคุณกลับบ้านไป รีบไปบอกเพื่อนคุณเถอะครับ ว่า ความเป็นส่วนตัว ไม่ใช่เรื่องเชย
เมืื่อคุณกลับบ้านไป บอกตัวแทนบริษัทของคุณ ว่าถึงแม้บริษัทหรือองค์กรของรัฐ จะสามารถเก็บข้อมูลบางอย่างได้ แต่ก็ไม่ใช่ว่าต้องทำเสมอไป
ถ้าคุณไม่เชื่อ ลองถามผู้ให้บริการโทรศัพท์คุณดู ว่าเขาเก็บข้อมูลอะไรของคุณไว้บ้าง
ทุกครั้ง หลังจากนี้ ที่คุณหยิบโทรศัพท์ขึ้นมาใช้ ให้มันเป็นเครื่องเตือนใจคุณว่า คุณจะต้องต่อสู้กับสิทธิส่วนบุคคลในยุคดิจิตอลให้ได้
ขอบคุณมากครับ
การถ่ายภาพนั้นเป็นกิจกรรม ที่ผมชอบทำมาก ตั้งแต่ตอนที่ผมอายุมากพอ ที่จะหยิบกล้องขึ้นมาถ่ายรูป แต่วันนี้ผมอยากจะมาแบ่งปันกับคุณ 15 รูปภาพที่ผมชอบมากที่สุด แต่ผมไม่ได้เป็นคนถ่ายนะ
รูปพวกนี้ไม่มีผู้กำกับฝ่ายศิลป์ ไม่มีนักตกแต่ง ไม่มีการถ่ายซ้ำ และไม่ก็ไม่มีการตกแต่งแสงด้วย
ที่จริงแล้วรูปส่วนใหญ่นั้นถูกถ่ายโดยนักท่องเที่ยว
เรื่องของผมเริ่มที่ว่า เมื่อตอนผมยังอยู่ที่นิวยอร์ค ภรรยาผมถ่ายรูปผมกำลังอุ้มลูกสาวอยู่ ในวันเกิดปีแรกของเธอ พวกเรายืนอยู่ที่มุมถนน 57 และ ถนน 5
และ 1 ปีต่อมา พวกเราก็บังเอิญไปยืนอยู่ที่เดียวตรงมุมถนนนั้น เราจึงถ่ายรูปที่นั้นอีกทีนึง
คุณคงจะรู้ว่าผมจะเล่ายังไงต่อแล้วสินะ
เมื่อใกล้วันเกิดครั้งที่สามของลูกสาวผม ภรรยาผมก็บอกว่า "เราน่าจะพา ซาบิน่า กลับไปที่นิวยอร์ค และทำต่อไปเรื่อยๆให้เป็นธรรมเนียม
ตอนนี้นี่แหละคือตอนที่เราถามนักท่องเที่ยว ให้ช่วยถ่ายรูปให้เรา
คุณรู้มั้ยว่ามันน่าทึ่งมากที่ ท่าทางการขอให้ช่วยถ่ายรูป มันเป็นสากลมากแค่ไหน
ไม่เคยมีคนที่ไม่ยอมถ่ายรูปให้เรา และก็ไม่เคยมีใครฉกกล้องของเราและวิ่งหนี
ตอนนั้นเราไม่เคยรู้เลยว่า การเดินทางไปนิวยอร์กนั้น จะเปลี่ยนชีวิตของเราได้
เราถือว่าการเดินทางนั้นมันศักดิ์สิทธิ์ต่อเรามาก
ภาพนี้เราเพิ่งถ่ายอาทิตย์เดียวหลังจากเหตุการณ์ 9/11 ผมจึงต้องอธิบายเหตุการณ์นั้นอย่างย่อ ให้กับลูกของผมที่อายุแค่ห้าขวบ
รูปพวกนี้จึงเป็นมากกว่าความทรงจำ สำหรับช่วงเวลานั้นหรือการเดินทางนั้น
มันเป็นวิธีที่เราสามารถหยุดเวลาได้ เป็นเวลาหนึ่งอาทิตย์ในตุลาคม เพื่อให้เราได้ย้อนมามองตัวเอง และเปรียบเทียบปีต่อปี ไม่ใช่แค่รูปร่างของเรานะ แต่ในทุกๆด้าน
เพราะเวลาที่เราถ่ายรูปนั้น ความคิดเราก็เปลี่ยนไป และลูกสาวผมก็โตขึ้นเรื่อยๆ และผมสามารถมองเห็นชีวิตคน ผ่านสายตาของลูกสาวผม และการโต้ตอบของเธอต่อสิ่งแวดล้อมต่างๆ
ช่วงเวลาเหล่านี้ที่เราอยู่ด้วยกัน เป็นเวลาที่เราหวงแหนและตั้งตาคอยตลอดทั้งปี
เมื่อไม่นานมานี้ เรากำลังเดินอยู่ ลูกสาวผมหยุดเดิน และชี้ไปที่ร้านตุ๊กตาสีแดง ที่เธอชื่นชอบตอนเด็กๆ เมื่อตอนที่เราเคยมาครั้งก่อนๆ
และเธอก็บอกความรู้สึกของเธอ ว่าตอนที่เธอห้าขวบ เธอรู้สึกยังไง
เธอบอกว่าหัวใจเธอมันเต้น จนเกือบจะออกมาอยู่ข้างนอก เวลาที่เธอผ่านร้านตุ๊กตานั้นครั้งแรก เมื่อเก้าปีที่แล้ว
ตอนนี้สิ่งที่เธอมองหาในนิวยอร์ค คือมหาวิทยาลัย เธออยากจะเรียนต่อที่นิวยอร์ค
และผมก็นึกได้ว่าสิ่งที่สำคัญที่สุดสิ่งหนึ่ง คือการที่เราเก็บความทรงจำได้
เพราะฉะนั้น ผมจึงอยากจะแบ่งปันความคิดของผม ในการสร้างความทรงจำดีๆ ให้คุณลองเอาไปใช้
ผมไม่รู้ว่าคุณเป็นยังไงนะ แต่ว่านอกจากรูปภาพ 15 รูปนี้ ผมไม่ได้ปรากฏอยู่ในรูปครอบครัวอื่นมากนัก
เพราะผมเป็นคนถ่ายภาพ
เพราะฉะนั้นผมจึงอยากจะบอกทุกคนในวันนี้ ให้เข้าไปอยู่ในรูปซะ และอย่ากลัวที่จะถามคนว่า "คุณช่วยถ่ายรูปให้ผมได้มั้ยครับ?"
ขอบคุณครับ
ด็อค เอ็ดเกอร์ตัน สร้างแรงบันดาลใจให้เรา ด้วยความน่าเกรงขามและความใคร่รู้ จากภาพกระสุนปืนทะลุผ่านผลแอปเปิล และด้วยเวลาเปิดรับแสงเพียงแค่หนึ่งในล้านของวินาที
ตอนนี้ ผ่านมาแล้ว 50 ปี เราสามารถทำได้เร็วกว่านั้นนับล้านเท่า เราเห็นโลกที่ความเร็วไม่ใช่แค่ที่หนึ่งล้าน หรือหนึ่งพันล้าน แต่เห็นที่ความเร็ว หนึ่งล้านล้านเฟรมต่อวินาที
ผมขอนำเสนอวิธีการถ่ายภาพแบบใหม่ การถ่ายภาพที่ความเร็วระดับเฟมโตวินาที เป็นวิธีการถ่ายภาพแบบใหม่ ที่เร็วมาก จนมันสามารถสร้างวิดิโอภาพช้า ของแสงที่กำลังเดินทาง
และด้วยสิ่งนี้ เราสามารถสร้างกล้อง ที่มองเห็นอ้อมมุมอับ ที่อยู่นอกเหนือเส้นสายตา หรือเห็นภายในร่างกายเราโดยไม่ต้องใช้เครื่องเอ็กซ์เรย์ และท้าทายความหมายของ กล้องถ่ายภาพ
ทีนี้ ถ้าผม เปิด ปิด เครื่องชี้เลเซอร์สักอัน ภายในเศษหนึ่งส่วนล้านล้านของวินาที -- ซึ่งเท่ากับหลาย เฟมโตวินาที -- ผมจะสร้างกลุ่มโฟตอนเล็กๆ ที่กว้างเพียงแค่หนึ่งมิลลิเมตร และกลุ่มโฟตอนนั้น หรือจะเรียกว่า กระสุนนัดนั้น จะเดินทางด้วยความเร็วแสง ที่ความเร็วนับล้านเท่าของกระสุนธรรมดาทั่วไป
ทีนี้ถ้าคุณเอากระสุนนัดนั้น หรือกลุ่มโฟตอนที่ว่า ยิงเข้าใส่ขวด โฟตอนเหล่านั้นจะกระเจิงเข้าสู่ขวดนี้อย่างไร?
เราจะเห็นแสงอย่างไรเมื่อดูในภาพช้า
เหตุการ์ณทั้งหมด -- ขอย้ำนะครับ ว่าเหตุการณ์ทั้งหมด เกิดขึ้นภายในเวลาน้อยกว่า หนึ่งนาโนวินาที -- นั่นคือเวลาที่แสงใช้ในการเดินทาง -- แต่ผมชะลอวิดิโอนี้ลง หนึ่งหมื่นล้านเท่า เพื่อให้คุณได้เห็นแสงขณะที่มันเดินทาง
แต่ โคคา-โคล่า ไม่ได้สนับสนุนการวิจัยนี้นะครับ
ทีนี้ มีหลายสิ่งเกิดขึ้นในภาพยนตร์นี้ ดังนั้นผมจะอธิบายทีละส่วนใหคุณเห็นว่าเกิดอะไรขึ้นบ้าง
คือ กลุ่มแสงเริ่มเข้าสู่ขวด ซึ่งคือกระสุนของเรา กลุ่มโฟตอน เริ่มเดินทางทะลุ และเริ่มกระเจิงภายในขวด
แสงบางส่วนรั่วออกมา ตกกระทบบนผิวโต๊ะ และคุณจะเริ่มเห็นระลอกคลื่น
โฟตอนจำนวนมาก เดินทางถึงฝาขวดในที่สุด จากนั้นมันก็ระเบิดออกในทุกทิศทาง
อย่างที่คุณเห็น มีฟองอากาศอยู่ และโฟตอนก็สะท้อนไปมาอยู่ภายใน
ในขณะเดียวกัน ระลอกคลื่นก็กำลังเดินทางอยู่บนผิวโต๊ะ และเพราะแสงสะท้อนจากด้านบน คุณจะเห็นว่าที่ด้านหลังของขวด หลังจากนั้นอีกหลายเฟรม แสงสะท้อนเหล่านั้นจะกลับมารวมกัน
ทีนี้ ถ้าคุณเอากระสุนทั่วไป และปล่อยให้มันเดินทางในระยะที่เท่ากัน แล้วทำให้วีดิโอช้าลง หนึ่งหมื่นล้านเท่า คุณรู้ไหมครับว่า คุณจะต้องใช้เวลานั่งดูวีดิโอนี้นานเท่าไหร่?
หนึ่งวัน หรือหนึ่งสัปดาห์? จริงๆ แล้วจะต้องใช้เวลา 1 ปีเต็ม
มันจะเป็นภาพยนตร์ที่น่าเบื่อมาก -- -- ภาพยนตร์ของกระสุนธรรมดาที่เคลื่อนที่อย่างเชื่องช้า
แล้วถ้าหากเป็นการถ่ายภาพนิ่งหล่ะ?
คุณจะเห็นระลอกคลื่นกวาดไปทั่วโต๊ะ ไปที่มะเขือเทศ และผนังด้านหลัง
มันเหมือนการโยนหินลงในบ่อน้ำ
ผมคิดว่า นี่คือวิธีที่ธรรมชาติระบายสีภาพถ่าย ทีละหนึ่งเฟมโตเฟรม แต่แน่นอน ตาของเรามองเห็นภาพประกอบที่รวมกัน
แต่ถ้าคุณดูมะเขือเทศผลนี้อีกที คุณจะสังเกตเห็นว่าเมื่อแสงสาดลงบนผลมะเขือเทศ มันยังคงเรืองแสงต่อ มันไม่ได้มืดไปเลยในทันที
ทำไมเป็นอย่างนั้น? ก็เพราะมะเขือเทศนั้นสุกแล้ว และแสงก็สะท้อนไปมาภายในผลมะเขือเทศ และออกมาได้ หลังจากหลายเศษเสี้ยววินาทีต่อมา
ดังนั้นในอนาคต เมื่อกล้องระดับเฟมโตวินาทีนี้ เข้าไปอยู่ในมือถือของคุณ คุณอาจจะไปที่ซุปเปอร์มาร์เก็ต และตรวจสอบว่าผลไม้นั้นสุกหรือยัง โดยไม่ต้องแตะมัน
แล้วทีมของผมที่ MIT สร้างกล้องตัวนี้ได้อย่างไร?
ในฐานะช่างภาพ คุณจะรู้ดีว่า ถ้าคุณใช้เวลาเปิดรับแสงสั้นๆ คุณจะได้แสงน้อยมาก แต่เราจะทำให้มันเร็วเป็นพันล้านเท่า ของเวลาเปิดรับแสงที่สั้นที่สุดที่คุณทำได้ ดังนั้นคุณแทบจะไม่ได้รับแสงใดๆ เลย
ดังนั้น สิ่งที่เราทำก็คือ เราส่งกระสุนออกไป เหล่าโฟตอนกลุ่มเล็กๆ ส่งออกไปนับล้านๆ ครั้ง และบันทึกครั้งแล้วครั้งเล่า ด้วยวิธีการกำหนดจังหวะอย่างชาญฉลาด และจากข้อมูลจำนวนหลายกิกะไบต์ เรานำมันมาผสานมันเข้าด้วยกันโดยการคำนวณ เป็นวีดิโอระดับเฟมโตวินาที ที่ผมเพิ่งฉายให้คุณดู
และเราสามารเอาข้อมูลดิบทั้งหมด และใช้มันในทางที่น่าสนใจ
ซุปเปอร์แมน สามารถบินได้
ยอดมนุษย์อื่นๆ สามารถล่องหนได้ แต่ลองนึงถึงพลังพิเศษรูปแบบใหม่สำหรับยอดมนุษย์ในอนาคตดูสิครับ ความสามารถที่จะมองเห็นในมุมอับ
แนวคิดคือเราสามารถฉายแสงไปที่ประตู
มันจะสะท้อน วิ่งเข้าไปในห้อง บางส่วนจะสะท้อนกลับมาที่ประตู และกลับมาที่กล้อง และเราสามารถใช้ประโยชน์จากแสงที่สะท้อนหลายๆ ครั้งได้
และนี้ไม่ใช่นิยายวิทยาศาสตร์นะครับ เราสร้างมันขึ้นมาแล้ว
ทางซ้ายมือนี่คือ กล้องระดับเฟมโตวินาทีของเรา
มีหุ่นซ่อนอยู่หลังกำแพง และเราจะสะท้อนแสงจากประตู
หลังจากงานวิจัยได้รับการตีพิมพ์ ในวารสาร Nature Communications เรื่องนี้ถูกยกขึ้นมาเสนอโดย Nature.com และพวกเขาสร้างวิดิโอแอนิเมชันนี้ขึ้นมา
เรากำลังจะยิงกระสุนแห่งแสง มันจะสะท้อนที่ผนังนี้ และเพราะกลุ่มโฟตอนเหล่านั้น มันจะกระเจิงออกทุกทิศทาง บางส่วนจะไปถึงหุ่นที่ซ่อนอยู่ ซึ่งในทางกลับกัน จะกระเจิงแสงนั้นอีกทีหนึ่ง และประตูก็จะสะท้อน แสงที่กระเจิงบางส่วน และเพียงเศษเสี้ยวของกลุ่มโฟตอน จะกลับมาถึงกล้อง แต่ที่น่าสนใจก็คือ พวกมันจะกลับมาถึงในเวลาที่ต่างกันออกไปเล็กน้อย
และเพราะเรามีกล้องที่ทำงานได้เร็วมาก กล้องระดับเฟมโตวินาทีของเรา มันมีความสามารถพิเศษบางอย่าง
มันมีความละเอียดด้านเวลาสูงมาก และมันสามารถมองเห็นโลกด้วยความเร็วแสง
และเพราะอย่างนี้ เราจึงรู้ระยะทางถึงประตู และยังรู้ระยะทางถึงวัตถุที่ซ่อนอยู่ด้วย แต่เราไม่รู้ว่าจุดไหนเชื่อมโยง กับระยะทางอันไหน
ด้วยการฉายแสงเลเซอร์ เราสามารถบันทีกภาพได้หนึ่งภาพ ซึ่งเมื่อคุณดูในจอ มันก็ไม่ได้บอกอะไรมาก แต่ทีนี้เราจะถ่ายภาพคล้ายๆกัน อีกหลายๆ ภาพ แล้วเอามันมารวมเข้าด้วยกัน และพยายามที่จะวิเคราะห์การสะท้อนหลายๆ ครั้งของแสง และจากข้อมูลเหล่านั้น เราจะเห็นวัตถุที่ซ่อนอยู่ได้หรือไม่?
เราจะเห็นมันในรูปทรงสามมิติหรือไม่?
และนี่คือภาพที่เราสร้างขึ้นครับ
ถึงตรงนี้ หนทางของเรายังอีกยาวใกล ก่อนที่จะเอาสิ่งนี้ ออกไปใช้ข้างนอกห้องทดลอง แต่ในอนาคตอันใกล้ เราจะสามารถสร้างรถที่สามารถหลีกเลี่ยงการชน กับสิ่งที่อยู่หลังทางโค้ง เราจะสามารถหาผู้รอดชีวิตในสถานการณ์อันตราย โดยดูแสงที่สะท้อนจากหน้าต่างที่เปิดอยู่ หรือสามารถสร้างกล้องตรวจ ลึกเข้าไปในร่างกาย มองเห็นอ้อมสิ่งกีดขวาง และสร้างกล้องตรวจภายในหัวใจ
แต่แน่นอน เพราะมีเนื้อเยื่อและเลือด มันจึงเป็นเรื่องที่ท้าทายมาก ดังนั้นนี่จึงเป็นการเรียกร้อง ให้นักวิทยาศาสตร์เริ่มคิด เกี่ยวกับกล้องระดับเฟมโตวินาที เสมือนเป็นตัวช่วยในการสร้างภาพถ่ายแบบใหม่ ที่จะช่วยแก้ปัญหา ด้านภาพถ่ายทางการแพทย์ในยุคถัดไป
และเช่นเดียวกับ ด็อค เอ็ดเกอร์ตัน ซึ่งก็เป็นนักวิทยาศาสตร์ วิทยาศาสตร์ได้กลายมาเป็นศิลปะ ศิลปะแห่งการถ่ายภาพความเร็วสูง และผมได้ตระหนักว่า ข้อมูลหลายกิกะไบต์ ที่เรารวบรวมไว้ในทุกๆ ครั้ง ไม่ใช่เป็นแค่เพื่อทำภาพทางวิทยาศาสตร์ แต่เรายังสามารถทำ ภาพถ่ายที่สร้างจากการคำนวณรูปแบบใหม่ ด้วยการแสดงเวลาด้วยรหัสสี และเมื่อคุณดูที่ระลอกคลื่นเหล่านั้น โปรดระลึกว่า ระหว่างแต่ละระลอกคลื่นนั้นใช้เวลาเพียง ไม่กี่ส่วนในล้านล้านส่วนของวินาทีเท่านั้น
และนอกจากนี้ยังมีบางสิ่งแปลกประหลาดเกิดขึ้น
เมื่อคุณดูระลอกคลื่นใต้จุกขวด ระลอกคลื่นเหล่านั้นกลับคลื่นที่ออกห่างจากเรา
ทั้งที่มันควรจะวิ่งเข้าหาเรา
มันเกิดอะไรขึ้น?
เหตุผลคือ เพราะเราบันทึกภาพ ใกล้ความเร็วแสง เราจึงได้ผลที่แปลกประหลาด และไอน์สไตน์คงจะชื่นชอบ ถ้าเขาได้เห็นภาพนี้
ลำดับเหตุการณ์ที่เกิดขึ้นในโลก ปรากฏในกล้องโดยบางครั้งก็เรียงลำดับถอยหลัง ดังนั้นโดยการใช้การบิดตัวของอวกาศและเวลา เราสามารถแก้ไขความบิดเบือนนี้ได้
ดังนั้น ไม่ว่าจะเป็นเพราะการถ่ายถาพอ้อมมุม หรือสร้างภาพถ่ายทางการแพทย์สำหรับยุคถัดไป หรือสร้างภาพแบบใหม่ๆ นับตั้งแต่การประดิษฐ์ของเรา เราทำให้มันเป็นโอเพนซอร์ซ ข้อมูลและรายละเอียดทั้งหมดอยู่บนเว็บไซต์ของเรา และความหวังของเราก็คือ เหล่านักประดิษฐ์ เหล่าครีเอทีฟ และชุมชนนักวิจัย จะแสดงให้เราเห็นว่า เราควรเลิกหมกมุ่น กับเมกะพิกเซลของกล้อง --  -- และเริ่มที่จะใส่ใจกับมิติใหม่ของการถ่ายภาพ
มันถึงเวลาแล้ว ขอบคุณครับ
คุณย่าของฉันที่เสียชีวิตในช่วงของการถูกเนรเทศ ได้พูดบางสิ่งที่ฉันไม่เคยลืม "ลูกเอ๋ย จงต่อต้านกัดดาฟี  จงสู้กับเขา
แต่จงอย่าให้การปฏิวัติ เปลี่ยนไปจนเหมือนกับการปฏิวัติของกัดดาฟี"
เกือบ 2 ปีผ่านไป ตั้งแต่ชาวลิเบียเริ่มทำการปฏิวัติ ตามการเคลื่อนไหว ของมวลชนชาวตูนีเซีย และอียิปต์ที่กำลังปฎิวัติอยู่ในขณะนั้น
ฉันได้เข้าร่วมกองกำลังกับชาวลิเบียทั้งในและนอกประเทศ เพื่อปลุกวันแห่งความโกรธเกรี้ยวให้ลุกโชน และเรียกร้องให้เกิดการปฏิวัติต่อ กองกำลังทรราชย์ของกัดดาฟี
และการปฏิวัติครั้งใหญ่ก็เกิดขึ้น
เยาวชนลิเบียทั้งหญิงและชายต่างอยู่ในแนวหน้า เรียกร้องให้ล้มล้างการปกครองของกองกำลังทรราชย์ ต่างกู่ร้องถ้อยคำแห่งอิสรภาพ ศักดิ์ศรี และความยุติธรรมทางสังคม
และต่างก็แสดงความกล้าหาญอันน่ายกย่อง ในการเผชิญหน้ากับทรราชย์ที่โหดเหี้ยมอย่างกัดดาฟี
พวกเขาได้แสดงความเป็นปึกแผ่น จากโพ้นตะวันตกถึงโพ้นตะวันออก จรดไปสุดทิศใต้
และในที่สุด หลังจาก 6 เดือนของสงครามที่โหดเหี้ยม และยอดเสียชีวิตเกือบ 50,000 ราย เราได้ปลดปล่อยประเทศของเรา จากเงื้อมมือของทรราชย์ได้ในที่สุด
อย่างไรก็ตาม กัดดาฟีได้ทิ้งภาระอันหนักอึ้งไว้เบื้องหลัง มรดกของทรราชย์ ทั้งการทุจริต และเมล็ดพันธุ์ของการหลอกลวง
เป็นเวลากว่า 40 ปี ที่กองกำลังเผด็จการของกัดดาฟี ได้ทำลายโครงสร้างพื้นฐานทั้งหมด ซึ่งรวมไปถึงวัฒนธรรม และแม้แต่ศีลธรรมอันดีงามทั้งมวลของชาวลิเบีย
เมื่อล่วงรู้ถึงความเสียหาย และความท้าทายอันนับไม่ถ้วน ฉัน และผู้หญิงจำนวนหนึ่งจึงกระตือรือร้น ที่จะสร้างประชาสังคมของชาวลิเบียขึ้นมาอีกครั้ง เรียกร้องให้เกิดความเปลี่ยนแปลง ที่เป็นปึกแผ่นและเป็นธรรม ไปสู่ประชาธิปไตย และความปรองดองกันในชาติ
องค์กรกว่า 200 แห่งได้ถูกจัดตั้งขึ้นในเมืองเบงกาซี ทั้งระหว่าง และทันทีหลังจากการล้มล้างกัดดาฟี และอีกเกือบ 300 แห่งในกรุงตริโปลี
หลังจากถูกเนรเทศมากว่า 33 ปี ฉันได้เดินทางกลับไปลิเบีย และด้วยความกระตือรือร้น ฉันได้จัดตั้งงานสัมมนาเชิงปฏิบัติการ เพื่อพัฒนาความสามารถ ด้านคุณสมบัติความเป็นผู้นำ
พร้อมกันกับผู้หญิงที่น่าทึ่งกลุ่มหนึ่ง ฉันได้ร่วมจัดตั้งแพลตฟอร์มผู้หญิงลิเบียเพื่อสันติภาพ ซึ่งคือการเคลื่อนไหวของกลุ่มผู้นำ ผู้หญิง จากพื้นเพที่แตกต่างกัน เพื่อรณรงค์ให้เพิ่มอำนาจ ทางการเมืองและสังคมให้กับผู้หญิง และรณรงค์เพื่อสิทธิของเรา เพื่อความเท่าเทียมกันในการร่วมสร้างประชาธิปไตย และสันติภาพ
ในช่วงของการเลือกตั้งล่วงหน้า ฉันได้พบกับสภาพการทำงานที่ยากลำบากมาก ต่างฝ่ายต่างแบ่งพักแบ่งพวกกันมากขึ้น เป็นสภาพแวดล้อมที่ถูกหล่อหลอมจาก การเมืองเห็นแก่ตัว ที่ครอบงำ และกีดกัน
ฉันนำกลุ่มแพลตฟอร์มผู้หญิงลิเบียเพื่อสันติภาพเพื่อริเริ่ม การรณรงค์ให้เกิดกฎหมายเลือกตั้ง ที่เป็นอันหนึ่งอันเดียวกันมากขึ้น กฎหมายที่จะทำให้ประชาชนทุกคน ไม่ว่าคุณจะเคยเป็นใคร มีสิทธิที่จะลงคะแนนเสียง และสมัครเพื่อชิงตำแหน่งในการเลือกตั้ง และที่สำคัญที่สุด เพื่อตั้งเงื่อนไขให้กับพรรคการเมือง ให้เกิดการคละกันระหว่างผู้สมัครทั้งชาย และหญิง อย่างเท่าเทียมกัน โดยใช้ "zipper list"
ในที่สุดการริเริ่มของพวกเราก็ประสบผลสำเร็จ
ผู้หญิงได้ที่นั่ง 17.5 เปอร์เซ็นต์ในรัฐสภาแห่งชาติ ในการเลือกตั้งครั้งแรกในรอบ 52 ปี
อย่างไรก็ดี ความสูงส่งของการเลือกตั้ง และการปฏิวัติ กำลังค่อยเสื่อมสลายไปทีละเล็กละน้อย เพราะทุกๆ วันเราต้องตื่นมา พร้อมกับข่าวการใช้ความรุนแรงในรูปแบบต่างๆ
วันหนึ่ง เราตื่นมาพร้อมกับข่าว การลบหลู่มัสยิดโบราณ และสุสานของซูฟี่
ส่วนอีกวันหนึ่งเราก็พบข่าว การฆาตกรรมทูตสหรัฐอเมริกา และการโจมตีที่สถานกงสุล
และอีกวันเราก็ตื่นมาพร้อมกับข่าว การลอบสังหารหมู่ของนายทหาร
และในทุกๆวัน ทุกๆวัน ที่ตื่นขึ้นมา เราต้องพบกับกฎเกณฑ์ของกองกำลัง และความพยายามอย่างต่อเนื่องในการละเมิดสิทธินักโทษ และเพิกเฉยต่อกฎหมายใดๆ ของพวกเขา
สังคมของเราที่ถูกก่อร่างด้วยหัวคิดนักปฏิวัติ กำลังถูกแบ่งขั้วมากขึ้นเรื่อยๆ และมันก็ได้ผลักไสเราจากอุดมการณ์ และหลักการ ของเสรีภาพ เกียรติยศ และความยุติธรรม ที่เรายึดมั่นมาตั้งแต่ต้น
ทิฐิ การกีดกัน และการแก้แค้น ได้กลายเป็นสัญลักษณ์ของสภาวะหลังการปฏิวัติ
ฉันไม่ได้มาที่นี่เพื่อสร้างแรงบันดาลใจให้กับพวกคุณ ด้วยเรื่องราวความสำเร็จของ "zipper list" และการเลือกตั้ง
แต่ฉันมาที่นี่วันนี้เพื่อสารภาพ ว่าพวกเรา ในสถานะประเทศชาติหนึ่ง ได้ทำผิด และตัดสินใจผิดพลาด
เราจัดลำดับความสำคัญได้ไม่ถูกต้อง
เพราะการเลือกตั้งไม่นำมาซึ่งความสันติสุข และความมีเสถียรภาพ และความปลอดภัยในลิเบีย
แล้วการสลับระหว่างผู้สมัครหญิงและชาย ใน zipper list ล่ะ จะนำมาซึ่งสันติภาพ และความเป็นอันหนึ่งอันเดียวกันหรือเลป่า
ไม่ มันทำไม่ได้
แล้วอะไรล่ะที่จะทำได้
ทำไมสังคมของเรายังคงถูกแบ่งขั้ว และถูกครอบงำ โดยนักการเมืองทั้งชายหญิงที่เห็นแก่ตัว ที่ครอบงำและกีดกันอยู่อีกล่ะ?
บางทีสิ่งที่ขาดไปอาจไม่ใช่ผู้หญิงเพียงอย่างเดียว แต่เป็นคุณค่าของความเป็นหญิง คุณค่าแห่งความปราณี ความเมตตา และการเป็นอันหนึ่งอันเดียวกัน
เราต้องสร้างการสนทนาและฉันทามติ ในระดับชาติขึ้นมาก่อนในสังคม ไม่ใช่การเลือกตั้ง ที่จะยิ่งสนับสนุนให้เกิดการแบ่งขั้ว และแตกแยก
สังคมของเราต้องการการเป็นตัวแทนเชิงคุณภาพ ของความเป็นหญิง มากกว่าที่จะต้องการการเป็นตัวแทนเชิงตัวเลขและปริมาณ ของความเป็นหญิงเหล่านั้น
เราต้องหยุดการเป็นตัวแทนของความโกรธเกรี้ยว และหยุดเรียกร้องที่จะใช้ความรุนแรง
เราต้องเริ่มการเป็นตัวแทนของความปราณี และความเมตตา
เราต้องการเสียงของผู้หญิง ที่ไม่เพียงให้เกียรติ แต่ยังเลือก ความเมตตาแทนการแก้แค้น และการร่วมมือกันแทนการแข่งขัน ความเป็นอันหนึ่งอันเดียวกันแทนการกีดกัน
สิ่งเหล่านี้แหละ คือสิ่งที่ลิเบียซึ่งบาดเจ็บจากสงคราม ต้องการที่สุดเพื่อนำสันติสุขกลับคืนมา
เพราะสันติสุขนั้นคือการผสมผสาน การรวมกันอย่างสอดคล้อง ระหว่างมุมมองของหญิง และชาย
นั่นต่างหากคือ "zipper" หรือ การผสานกันที่แท้จริง
และเราจำเป็นต้องสร้างมันให้สำเร็จ ก่อนที่จะเริ่มพูดถึงเรื่องการเมืองซะอีก
อ้างอิงจากบทคัมภีร์กุรอาน "ซาลาม"  หรือสันติภาพ "คือคำพูดของราฮีม  พระเจ้าแห่งความเมตตาทั้งมวล"
ในทางกลับกัน คำว่า "ราฮีม" เป็นที่รู้จักกัน ในประเพณีของอับบราฮัม ว่ามีรากศัพท์มากจากภาษาอารบิก  คำว่า "ราเฮม"  ที่แปลว่าครรภ์ เป็นสัญลักษณ์ของพระมารดาที่โอบอุ้มมนุษยชาติทั้งมวล ที่ทั้งชาย และหญิง จากทุกๆ เผ่า ทุกๆ คนได้ถือกำเนิดขึ้นมา
และเหมือนกับครรภ์ที่คอยโอบอุ้มลูกน้อย ที่เติบโตอยู่ภายใน ปาฏิหารย์ของความเมตตาอันสูงสุด ก็คอยหล่อเลี้ยงทุกสิ่งทั้งมวล
เราจึงถูกสอนว่า "ความเมตตาของฉันคือทุกสิ่งทุกอย่าง"
เราจึงถูกสอนว่า "ความเมตตาของฉันอยู่เหนือความโกรธใดๆ"
ขอให้พวกเราทุกคนได้รับความเมตตาเถิด
ขอบคุณค่ะ
5 ปีที่แล้ว ฉันได้มีประสบการณ์ ที่น่าจะไม่ต่างกับสิ่งที่ "อลิซ" เจอใน "อลิซในดินแดนมหัสจรรย์"
มหาลัย Penn State ได้ทาบทามให้ดิฉัน ไปสอนเรื่องการสื่อสาร ให้กับนักเรียนวิศวะฯ
และฉันก็กลัวมาก
กลัวมาก ๆ ซะด้วย ฉันกลัวเด็กนักเรียนฉลาด ๆ พวกนี้ กับหนังสือเล่มเบอเริ่ม และก็ภาษาเฉพาะทางที่พวกเขาใช้
แต่เมื่อฉันได้เริ่มพูดคุยกับพวกเขา ฉันก็รู้สึกได้เลยว่าอลิซรู้สึกอย่างไร ตอนที่เธอ มองเข้าไปในรูกระต่ายและเห็นโลกมหัศจรรย์ข้างใน
นั่นล่ะเป็นความรู้สึกที่ฉันมี ตอนได้พูดคุย กับนักเรียนกลุ่มนั้น ฉันตื่นเต้นกับไอเดีย ที่พวกเขามี และอยากให้คนอื่น ๆ ได้มีประสบการณ์ลักษณะที่ฉันเจอกับตัวเองนี้เช่นกัน
และฉันเชื่อว่าสิ่งที่สำคัญที่สุดที่เข้าถึงประสบการณ์นี้ได้ คือการสื่อสารที่ดี
มันจำเป็นอย่างมาก ที่เราต้องมีการสื่อสารที่ดีกับ นักวิทยาศาสตร์และวิศวกรเพื่อที่จะเปลี่ยนโลกของเรา
นักวิทยาศาสตร์และวิศวกรคือกลุ่มคน ที่ทำให้เราก้าวข้ามอุปสรรคต่าง ๆ ตั้งแต่เรื่องพลังงาน ไปจนถึงสิ่งแวดล้อม, การแพทย์, และอื่น ๆ แต่ถ้าเราไม่รู้และไม่เข้าใจอะไรเลยเกี่ยวกับเรื่องพวกนี้ งานทั้งหมดนี้ก็คงไม่อาจสำเร็จได้ และฉันเชื่อว่ามันเป็นความรับผิดชอบของเรา ในฐานะคนที่ไม่ใช่นักวิทยาศาสตร์ที่จะต้องมีการสื่อสารโต้ตอบกัน
แต่เช่นกัน การสนทนาดี ๆ เหล่านี้ก็ไม่อาจเกิดขึ้นหากนักวิทยาศาสตร์ และวิศวกรเหล่านี้ไม่เชิญให้เราเข้าไปเห็นดินแดนมหัศจรรย์ของพวกเขา
เพราะฉะนั้นนักวิทยาศาสตร์และวิศวกรทุกท่าน ได้โปรด พูดเนิร์ด ๆ กับเราเถอะ
ฉันอยากจะแชร์เคล็ดนิด ๆ ให้พวกคุณสามารถ ทำให้พวกเราเห็นได้ว่าศาสตร์ของพวกคุณ มันเซ็กซี่และน่าติดตามแค่ไหน
คำถามแรกที่คุณต้องตอบเรา: มันทำไมล่ะ?
คุณต้องบอกว่าศาสตร์ของคุณมันเกี่ยวข้องกับเราอย่างไร
อย่าบอกเราแค่ว่าคุณกำลังเรียนเรื่อง กระดูกเนื้อโปร่ง แต่ให้เล่าว่ากำลังเรียนเรื่องกระดูกเนื้อโปร่ง ซึ่งก็คือส่วนที่เหมือนโครงสร้างตะข่ายในกระดูกของเรา เพราะมันเป็นสิ่งสำคัญในการเข้าใจและรักษาโรคกระดูกพรุน
และเวลาที่คุณอธิบาย ควรระวังการใช้ศัพท์เฉพาะ
ศัพท์เฉพาะเป็นสิ่งที่ขวางกั้นไม่ให้เข้าใจไอเดียของคุณ
แน่อยู่แล้วว่าคุณสามารถพูดว่า "ข้อมูลเชิงพื้นที่และเวลา" แต่ทำไมไม่พูดว่า "ระยะห่างและเวลา" ซึ่งเป็นสิ่งที่พวกเราเข้าถึงได้ง่ายกว่ามาก
และการทำให้ไอเดียเข้าถึงได้ง่าย ไม่เหมือนกับการตัดทอนข้อมูลออก
ไอสไตน์เคยกล่าวไว้ว่า "ทำให้ทุกอย่าง... ให้เรียบง่ายที่สุดเท่าที่ทำได้ แต่อย่าง่ายเกิน"
คุณสามารถสื่อสารศาสตร์ของคุณได้ชัดเจน โดยไม่ต้องแลกกับใจความของไอเดียที่น้อยลง
อีกอย่างที่คุณควรพิจารณา ก็คือการเอาตัวอย่างกับเรื่อง และสิ่งเปรียบเทียบมาใช้ เพราะวิธีเหล่านี้ทำให้เรามีส่วนร่วม และทำให้เราตื่นเต้นในเรื่องของคุณได้
และเวลาคุณนำเสนองาน โปรดเอาลิสต์หัวข้อออกเถอะ
เคยสงสัยไหมคะว่าทำไมภาษาอังกฤษเขาเรียกมันว่า "บูเล็ต พอยท์"
เพราะว่าบูเล็ต แปลว่ากระสุน และกระสุนมีว่าฆ่า มันจะฆ่าการนำเสนองานของคุณ
สไลด์แบบนี้นอกจากจะน่าเบื่อแล้ว มันยังต้องพึ่งพา การใช้ภาษาในสมองของเราอีกด้วย มันทำให้เรารู้สึกว่ามัน "เยอะ" เกินไป
เราลองทำแบบสไลด์นี้แทน นี่คือสไลด์โดย Genevieve Brown มันได้ผลมากกว่าเยอะ มันแสดงให้เห็นถึงโครงสร้างพิเศษ ของกระดูกเนื้อโปร่ง ที่แข็งแรง และเป็น แรงบันดาลใจในดีไซน์และก่อสร้างหอไอเฟล
และเคล็ดลับของมันอยู่ที่ใช้ประโยคที่อ่านง่ายอันเดียว ไว้เป็นหลัก เมื่อผู้ชมเริ่มหลงเนื้อหา และใส่รูปภาพที่ทำให้พวกเราสัมผัส... และสร้างความเข้าใจที่ลึกซึ้งขึ้น กับสิ่งที่เรากำลังพยายามอธิบาย
ฉันคิดว่าสิ่งเหล่านี้คือเคล็ดลับที่ช่วยให้ เราทุกคนสามารถเปิดประตูไปเห็นดินแดนมหัศจรรย์ ที่เต็มไปด้วยวิทยาศาสตร์และวิศวกรรม
และวิศวกรเหล่านี้ที่ฉันได้ร่วมงานด้วย ได้สอนให้ฉัน สามารถเข้าถึงเนิร์ดที่อยู่ลึก ๆ ในตัวของฉัน ฉันอยากสรุปเรื่องนี้ในรูปของสมการเหลือเกิน
เอาศาสตร์ของคุณ ลบด้วยลิสต์หัวข้อ และลบด้วยศัพท์เฉพาะ หารด้วยความเกี่ยวข้อง ซึ่งหมายความว่าแชร์สิ่งที่เกี่ยวข้องกับผู้ฟัง และคูณด้วยความหลงใหลที่คุณมีต่อ งานที่คุณทุ่มเททำ ทั้งหมดนี้เท่ากับผลตอบรับที่ยอดเยี่ยม ที่เต็มไปด้วยความเข้าใจ
เพราะฉะนั้นแล้ว ท่านนักวิทยาศาสตร์และวิศวกรทั้งหลาย คุณได้คำตอบ ของสมการข้อนี้เป็นที่เรียบร้อยแล้ว และแน่นอน พูดเนิร์ด ๆ กัน!
ขอบคุณค่ะ
สวัสดีค่ะ ดิฉันชื่อคาเมรอน รัสเซล และในช่วงเวลาสักพักที่ผ่านมานี้ ดิฉันเป็นนางแบบ
จริงๆ เป็นมา 10 ปีแล้ว
และดิฉันรู้สึกได้ว่า เหมือนจะมีความรู้สึกอึดอัด ในห้องประชุมอยู่ขณะนี้ เพราะว่าดิฉันไม่ควรจะใส่ชุดนี้มาพูด
แต่โชคดีคะ ดิฉันเอาชุดมาเปลี่ยน
นี่เป็นการเปลี่ยนชุดครั้งแรกบนเวที TED ดิฉันคิดว่า พวกคุณโชคดีทีเดียวที่ได้เห็น
ถ้าคุณผู้หญิงบางท่านรู้สึกหวั่นใจเมื่อเห็นดิฉันออกมา คุณไม่ต้องบอกตอนนี้หรอก เดี๋ยวดิฉันก็เห็นบนทวิตเตอร์เอง
ดิฉันต้องยํ้าในที่นี้ว่า รู้สึกเป็นเกียรติอย่างมาก ที่สามารถเปลี่ยนความคิดของคุณที่มีต่อดิฉัน ได้ในเวลาสั้นๆเพียง 10 วินาที
ไม่ใช่ทุกคนจะทำได้อย่างนี้นะ
รองเท้าส้นสูงนี่ไม่สบายเลย ดีเหมือนกันค่ะ ที่ดิฉันไม่ต้องใส่มัน
สิ่งที่แย่ที่สุดก็คือการสวมเสื้อกันหนาวตัวนี้ทางศีรษะ เพราะว่าเป็นตอนที่ทุกคนหัวเราะ เพราะฉะนั้น คอยจ้องดูดีๆนะคะ
เอาล่ะ
แล้วทำไมดิฉันถึงต้องทำอย่างนั้น
มันเงอะงะ งุ่มง่าม
เอาล่ะ ก็หวังว่า มันไม่งุ่มง่าม เหมือนกับที่เห็นในภาพนั้นนะ
ถึงแม้ภาพพจน์ที่เห็นจะมีพลัง แต่มันก็เป็นเรื่องผิวเผินด้วยเหมือนกัน
แค่หกวินาที ดิฉันได้เปลี่ยนสิ่งที่คุณคิด เกี่ยวกับตัวดิฉันได้ทั้งหมด
และในภาพนี้ คือจริงๆแล้วดิฉันไม่เคยมีคู่รักเลยในชีวิตจริง
ดิฉันรู้สึกอึดอัดใจโดยตลอด และช่างภาพ ก็สั่งให้ดิฉันแอ่นหลังและเอามือใส่ไป ในผมของผู้ชายคนนั้น
และแน่นอน ถ้าไม่นับเรื่องศัลยกรรม หรือผิวสีแทนเทียมที่ดิฉันทำเมื่อสองวันก่อนเพื่อทำงาน เราสามารถเปลี่ยนหน้าตารูปร่างของเราได้น้อยมาก หน้าตาท่าทางของเรา แม้จะผิวเผิน และเปลี่ยนแปลงไม่ได้ แต่ก็มีผลกระทบอย่างใหญ่หลวงต่อชีวิตของเรา
ดังนั้น วันนี้ สำหรับดิฉันแล้ว การไม่กลัวคือความซื่อสัตย์
และที่ดิฉันขึ้นเวทีในวันนี้ ก็เพราะดิฉันเป็นนางแบบ
ดิฉันขึ้นเวทีนี้ ก็เพราะดิฉันเป็นสาวสวยผิวขาว และในงานอาชีพของดิฉัน เราเรียกว่าเป็นสาวเซ็กซี่
และดิฉันก็กำลังจะตอบคำถาม ที่คนถามดิฉันอยู่เสมอ แม้จะบิดเบี้ยวไปบ้างแต่ก็จริงใจ
คำถามแรกคือ คุณมาเป็นนางแบบได้อย่างไร
ฉันก็แค่บอกไปเสมอว่า "แมวมองชักชวนมา" แต่นั่นไร้ความหมาย
เรื่องจริงที่ดิฉันมาเป็นนางแบบก็คือ ดิฉันโชคดีที่เกิดมาสวย เป็นมรดกตกทอด คุณอาจสงสัยว่ามรดกอะไร
ก็สองสามศตวรรษที่ผ่านมา เราให้ความหมายของความงามไว้ ไม่เพียงแค่สุขภาพดี ยังสาว และได้สัดส่วน ซึ่งเราถูกโปรแกรมทางชีววิทยาไว้ ให้เป็นที่ชื่นชอบ แต่ยังต้องมีรูปร่างสูง เพรียว มีความเป็นผู้หญิง และผิวขาว
และนี่เป็นมรดกที่ได้สร้างดิฉันขึ้นมา มันเป็นมรดกที่ฉันได้เอามาหาเงิน
ดิฉันรู้ว่ามีผู้ฟังที่อยู่ ณ ที่นี้ ซึ่งคงจะสงสัยในข้อนี้ และอาจจะมี ผู้ที่อยู่ในวงการแฟชั่น เช่น นาโอมิ, ไทร่า, โจน สมอลส์, หลิว เหว่น
ก่อนอื่น ดิฉันขอยกย่องท่าน ในความรู้เรื่องการเป็นนางแบบ ดิฉันประทับใจมาก
แต่โชคไม่ดีที่ดิฉันต้องบอกคุณว่า ในปี 2007 นิสิตปริญญาเอกมหาวิทยาลัยนิวยอร์คที่เก่งมากๆคนหนึ่ง ได้นับจำนวน นางแบบทั้งหมดบนเวที ทุกๆคนที่ได้งานเดินแบบ และในจำนวนนางแบบ 677 คนที่ได้งานนั้น มีเพียงแค่ 27 คน หรือน้อยกว่าสี่เปอร์เซ็น ที่ไม่ใช่คนผิวขาว
คำถามต่อไปที่คนถามดิฉันอยู่เสมอก็คือ "หนูจะเป็นนางแบบได้ไม๊ เมื่อหนูโตขึ้น"
คำตอบแรกก็คือ "ฉันไม่ทราบหรอกค่ะ เพราะเขาไม่ได้ให้ฉันทำหน้าที่นี้ค่ะ"
แต่คำตอบจริงๆที่ดิฉัน อยากจะบอกเด็กๆพวกนั้นก็คือ "ทำไมหรือคะ?
หนูๆก็รู้นี่คะ? ว่าพวกหนูสามารถเป็นอะไรก็ได้
หนูเป็นประธานาธิบดีของสหรัฐก็ได้ หรือเป็นผู้ประดิษฐ์อินเตอร์เน็ตยุคต่อไปก็ได้ หรือเป็นกวี ที่เป็นแพทย์ผ่าตัดหลอดเลือดหัวใจ แถมเป็นนินจาด้วยก็ได้นะ ซึ่งจะดีมากๆ เพราะหนูจะเป็นคนแรกนะ"
นอกจากคำถามต่างๆพวกนี้แล้ว ก็มีคำถามเช่น "ไม่ใช่ ไม่ใช่อย่างนั้น คาเมรอน ฉันต้องการเป็นนางแบบ" ดิฉันก็จะตอบว่า "ก็มาเป็นเจ้านายฉันสิ"
เพราะว่าฉันไม่มีอำนาจจัดการอะไรเลย และหนูก็อาจจะเป็นบรรณาธิการใหญ่ของ อเมริกันโวค  ก็ได้นะ หรือไม่ก็ผู้บริหารของเอชแอนด์เอ็ม (H&M) หรือช่างภาพแบบเดียวกับ สตีเวน มีเซล คนต่อไปก็ได้นะ
ถ้าพูดว่า โตขึ้นเราอยากเป็นนางแบบ ก็เหมือนกับพูดว่า ต้องการถูกลอตเตอรี่พาวเวอร์บอล
คุณบังคับอะไรไม่ได้ ถึงมันจะสุดยอด และมันไม่ใช่เส้นทางอาชีพ
ดิฉันจะแสดงให้คุณเห็นเดี๋ยวนี้ จากความรู้ด้านการเป็นแบบที่ได้สะสมมานาน 10 ปี เพราะไม่เหมือนกับการผ่าตัดเส้นเลือดหัวใจ มันสามารถกลั่นกรองให้เห็นได้เลยทันที เดี๋ยวนี้
ถ้าช่างภาพอยู่ตรงนั้นพอดี และมีแสงพอเหมาะพอดี เหมือนกับเอช เอ็ม ไอที่ดี เมื่อผู้จ้างบอกว่า "คาเมรอน เราต้องการถ่ายรูปขณะเดิน" นั่นก็คือขาข้างนี้ต้องก้าวออกก่อน สวยและยาวเรียว แขนนี้ไปข้างหลัง แขนนี้ไปข้างหน้า ศีรษะเอียงอยู่ที่สี่สิบห้าองศา แล้วเดินไปกลับรอบนึง ทำเพียงเท่านั้น แล้วคุณก็หันกลับไปมอง เพื่อนในจินตนาการของคุณ 300, 400, 500 ครั้ง
ก็จะเป็นเหมือนอย่างนี้
หวังว่าจะดูเงอะงะงุ่มง่ามน้อยกว่าที่อยู่ตรงกลาง
ก็คือดิฉันไม่ทราบว่าอะไรเกิดขึ้นที่นั่น
น่าเสียดายนะคะ หลังจากที่เราเรียนจบกันแล้ว มีใบเรซูเม่ และได้ทำงานมาบ้างแล้ว คุณพูดอะไรไม่ได้อีกต่อไป ดังนั้นถ้าคุณพูดว่า ต้องการจะเป็นประธานาธิบดีของสหรัฐฯ แต่ในเรซูเม่ของคุณเขียนว่า "เป็นนางแบบชุดชั้นในมา 10 ปี" คนเขาก็จะมองคุณด้วยสายตาขบขัน
คำถามต่อไปที่คนถามฉันอยู่เสมอก็คือ "เขาแต่งภาพทั้งหมดนั้นหรือเปล่า"
ก็ใช่ พวกเขาแต่งภาพทุกภาพอย่างมากๆ แต่นั่นก็เป็นเพียงส่วนประกอบเล็กน้อยของสิ่งที่กำลังเกิดขึ้น
รูปนี้เป็นรูปแรกสุดที่ฉันได้เคยถ่ายไว้ และก็เป็นครั้งแรกสุดที่ดิฉันใส่ชุดว่ายนํ้าบิกินี และตอนนั้นฉันยังไม่มีประจำเดือนเลย
ฉันทราบดีว่า เป็นเรื่องส่วนตัว แต่ ฉันเป็นเด็กสาว
ฉันหน้าตาอย่างนี้แหละ ถ่ายกับยาย แค่สองสามเดือนก่อนหน้านั้น
นี่คือตัวฉันในวันเดียวกันกับที่ถ่ายภาพนี้
ดิฉันต้องพาเพื่อนไปด้วย
นี่คือฉันในงานปาร์ตี้ชุดนอน สองสามวันก่อนที่จะ เป็นแบบให้กับนิตยสารโวคฝรั่งเศส
นี่คือดิฉันกับทีมฟุตบอล และในนิตยสารวี
และนี่เป็นตัวฉันปัจจุบัน
และดิฉันหวังว่าสิ่งที่คุณกำลังเห็นก็คือ รูปภาพเหล่านี้ไม่ได้เป็นรูปของดิฉัน
มันเป็นภาพที่สร้างขึ้นมา เป็นภาพที่สร้างขึ้นมาโดยกลุ่มมืออาชีพ ช่างทำผม ช่างแต่งหน้า และช่างภาพกับนักออกแบบ กับผู้ช่วยของเขาทั้งหมด ทั้งก่อนและหลังการผลิต พวกเขาสร้างภาพนี้ขึ้นมา นั่นไม่ใช่ตัวดิฉัน
ใช่ไม๊ล่ะคะ ดังนั้นคำถามถัดไปที่คนถามฉันอยู่เสมอก็คือ "คุณได้รับของฟรีใช่ไม๊"
จริง ฉันได้รองเท้าส้นสูง 8 นิ้วมามากเกินที่ฉันไม่เคยได้ใส่ ยกเว้นก่อนหน้านั้น แต่ของฟรีที่ฉันได้รับ เป็นของฟรีที่ฉันได้ในชีวิตจริง และนั่นเป็นสิ่งที่เราไม่อยากจะพูดถึงมัน
ฉันเติบโตขึ้นมาในแคมบริดจ์ และครั้งหนึ่งดิฉันเข้าไปในร้านขายของ แต่ลืมเอาเงินไป และพวกเขาได้ให้ชุดฉันฟรีหนึ่งชุด
เมื่อตอนฉันเป็นวัยรุ่น ขณะกำลังขับรถอยู่กับเพื่อน ที่ขับรถแย่มากๆ และขับฝ่าไฟแดง เราถูกสั่งให้จอดข้างทาง และสิ่งที่เราก็แค่ "ขอโทษค่ะสารวัตร" แล้วเราก็ขับรถต่อไปได้
สิ่งที่ดิฉันได้มาทั้งหมดนี้ก็เพราะรูปร่างหน้าตาของดิฉัน ไม่ใช่เพราะว่าฉันเป็นใคร แต่ก็มีคนที่ต้องสูญเสียอะไรไป ก็เพราะรูปร่างหน้าตาของเขา ไม่ใช่เพราะว่าเขาเป็นใคร
ดิฉันพักอยู่ในกรุงนิวยอร์ค เมื่อปีที่แล้ว ในจำนวนวัยรุ่น 140,000 คนที่ถูกสั่งให้หยุดและถูกตรวจค้น ร้อยละ 86 เป็นคนผิวดำหรือเชื้อสายลาติน และส่วนมากเป็นคนหนุ่ม
แต่มีหนุ่มผิวดำและลาตินแค่ 177,000 คน เท่านั้นในนิวยอร์ค สำหรับพวกเขาแล้ว ไม่ใช่เป็นเรื่องของ "ผมจะถูกสั่งให้หยุดหรือไม่"
แต่เป็นเรื่องของ "ผมจะถูกสั่งให้หยุดกี่ครั้งต่างหาก" หรือ "ผมจะถูกสั่งให้หยุดเมื่อไหร่"
ตอนที่ดิฉันค้นคว้าเพื่อมาพูดเรื่องนี้ ดิฉันพบว่าเด็กสาววัย 13 ปีในสหรัฐ ร้อยละ 53 ไม่ชอบรูปร่างหน้าตาตัวเอง ตัวเลขเพิ่มเป็นร้อยละ 78 เมื่อพวกเขาอายุ 17 ปี
คำถามสุดท้ายที่คนถามดิฉันก็คือ "รู้สึกอย่างไรที่เป็นนางแบบ"
และดิฉันคิดว่าคำตอบที่พวกเขาต้องการก็คือ "ถ้าคุณผอมลงอีกนิดหนึ่ง และคุณมีผมที่เงางามกว่านี้ คุณก็จะสุขและเริ่ดอย่างเหลือหลาย"
ตอนเราอยู่หลังเวที เราก็จะให้คำตอบ ซึ่งอาจจะทำให้มันดูเหมือนเป็นอย่างนั้น
เราจะพูดว่า "มันเยี่ยมยอดจริงๆที่ได้เดินทาง และมันก็วิเศษมากที่ได้ร่วมงานกับคนที่มีแรงบันดาลใจ มีความคิดสร้างสรรค์ และกระตือรือร้น
สิ่งเหล่านั้นเป็นเรื่องจริง แต่มันเป็นเพียงครึ่งหนึ่งเท่านั้น เพราะว่าสิ่งที่เราไม่เคยพูดต่อหน้ากล้อง สิ่งที่ดิฉันไม่เคยพูดต่อหน้ากล้อง ก็คือ "ฉันรู้สึกไม่มั่นคง"
ดิฉันรู้สึกไม่มั่นคงก็เพราะดิฉันต้องคิดถึง หน้าตาท่าทางของดิฉันทุกวันเวลา
และถ้าคุณจะสงสัยว่า "ถ้าฉันมีโคนขาที่ผอมบางกว่านี้และมีผมที่เงางามกว่านี้ ฉันจะมีความสุขมากกว่านี้ไม๊
คุณก็เพียงแค่ต้องไปพบนางแบบกลุ่มหนึ่ง เพราะว่าพวกเธอมีโคนขาที่ผอมบางและมีผมที่เงางาม และก็มีเสื้อผ้าที่เจ๋งที่สุด แต่เธอเหล่านั้นเป็นหญิงสาวที่ไม่มั่นคงทางด้านกายภาพเป็นที่สุด เผลอๆเป็นที่สุดของโลกทั้งใบ
ดังนั้นตอนดิฉันเขียนเรื่องที่จะมาพูดนี้ ฉันจึงพบว่ายากมากๆ ที่จะทำให้เกิดความสมดุลย์ได้อย่างสัตย์จริง เพราะว่า ด้านหนึ่ง ดิฉันรู้สึกไม่สบายใจมากๆ ที่จะออกมาที่นี่และพูดว่า "ดูสิ ฉันได้รับผลประโยชน์เหล่านี้ทั้งหมด จากความได้เปรียบของฉัน และยังรู้สึกไม่สบายใจจริงๆที่จะใช้ความได้เปรียบนั้น "มันไม่ได้ทำให้ฉันมีความสุขได้เสมอไป"
แต่สิ่งสำคัญคือ ยากที่จะแยกแยะมรดกตกทอด ทางการกดขี่ทางเพศและเชื้อชาติ ในเมื่อดิฉันเป็นผู้หนึ่งที่ได้รับผลประโยชน์ก้อนโตที่สุด
แต่ดิฉันก็มีความสุขและรู้สึกเป็นเกียรติที่ได้ขึ้นมาที่นี่ และดิฉันคิดว่าเป็นการดียิ่งที่ได้มา ก่อนที่เวลาจะผ่านไปเป็น 10 หรือ 20 หรือ 30 ปี และดิฉันจะมีเอเย่นในงานอาชีพมากกว่านี้ เพราะว่าเมื่อถึงเวลานั้นดิฉันอาจจะไม่ได้เล่าเรื่องที่ว่า ฉันได้งานครั้งแรกอย่างไร หรือดิฉันอาจจะไม่ได้เล่าเรื่อง จ่ายค่าเล่าเรียนในมหาวิทยาลัยได้อย่างไร ซึ่งดูเหมือนจะเป็นเรื่องสำคัญมากในปัจจุบันนี้
ถ้ามีสิ่งที่จะนำไปใช้ได้ในเรื่องที่พูดนี้ ดิฉันหวังว่าจะเป็น เราทุกคนรู้สึกที่สบายใจมากขึ้น ที่ได้ยอมรับเรื่อง พลังของภาพพจน์ ต่อความสำเร็จ และความล้มเหลวต่างๆที่เรารับรู้มา
ขอบคุณคะ
มีหลายหนทางที่ผู้คนรอบตัวเรา จะช่วยทำให้การใช้ชีวิตของพวกเราดีขึ้น
เราไม่ได้เดินชนเพื่อนบ้านเราทุกคน จึงยังมีความคิดดีๆมากมาย ที่ยังไม่เคยบอกต่อกัน แม้ว่าเราจะใช้พื้นที่สาธารณะร่วมกันก็ตาม
ดังนั้น ปีสองปีที่ผ่านมา ฉันจึงพยายามหาทางที่จะแบ่งปันความคิด กับเพื่อนบ้านของฉันในพื้นที่สาธารณะ โดยใช้อุปกรณ์่ง่ายๆ เช่น สติิ๊กเกอร์, แผ่นกระดาษ, ชอล์ค
และโครงการเหล่านี้มาจากคำถามของดิฉัน เช่น คุณจ่ายค่าอพาร์เมนท์ของคุณเท่าไหร่
เราจะยืมของเพื่อนบ้านอย่างไร โดยที่ไม่ต้องเคาะประตูเรียกเพื่่อนบ้าน
เราจะแชร์ความทรงจำ ของตึกที่ถูกทิ้งให้ร้างอย่างไรดี และทำอย่างไรให้เราเข้าใจภูมิทัศน์รอบๆบ้านของเราให้ดีขึ้น
และทำอย่างไรเราถึงจะแชร์ความหวัง สำหรับตึกร้าง เพื่อให้ชุมชนมองเห็น ความจำเป็นและความฝันของพวกเรา
ตอนนี้ดิฉันอาศัยอยู่ที่เมือง นิว ออร์ลีนส์ และดิฉันก็รักเมื่องนิว ออร์ลีนส์นี้
จิตวิญญาณของฉันมักจะอยู่ที่ต้นโอ๊กต้นใหญ่ ที่ให้ร่มเงาแก่คนรัก คนเมาและคนช่างฝัน มากว่าร้อยปี และฉันก็เชื่อมั่นในเมือง ที่มีบทเพลงอยู่ในหัวใจ
ดิฉันรู้สึกว่า เมื่อมีบางคนจามเท่านั้นแหละ นิว ออร์ลีนส์ ก็สามารถกลายเป็นขบวนพาเหรดได้เลย
เมืองนี้มีสถาปัตยกรรมที่ถือว่า สวยเป็นอันดับต้นๆของโลก แต่ว่าก็ยังมี พื้นที่ร้างติดอันดับต้นๆของอเมริกาเช่นกัน
ฉันพักอยู่ใกล้กับบ้านหลังนี้ และคิดว่าทำยังไงดี ฉันถึง จะทำให้มันกลายเป็นพื้นที่ที่ดีกว่าสำหรับชุมชน ฉันยังได้คิดถึงบางอย่างที่ เปลี่ยนชีวิตของฉันไปตลอดชีวิต
เมื่อปี 2009 ฉันได้สูญเสียคนที่ฉันรักมาก
เธอชือ โจน และเธอก็เปรียบเสมือนแม่ของดิฉัน การจากไปของเธอเกิดขึ้นอย่างรวดเร็วและไม่ได้คาดคิด
ฉันเลยเริ่มคิดถึงเรื่องความตายมากขึ้น และ ซึ่งทำให้ฉันรู้สึกซาบซึ้งกับช่วงเวลาที่ฉันมีอยู่ และ สร้างความกระจ่างให้เห็นสิ่งที่มีความหมาย ชีวิตของฉันได้กระจ่างขึ้น
แต่ฉันก็ยังมีจุดที่ติดขัดในเรื่องการใช้ชีวิตประจำวัน
ฉันรู้สึกว่ามันง่ายนะที่จะใช้ชีวิตแค่แบบวันต่อวัน และทำเป็นลืมไปซะว่าอะไรสำคัญกับชีวิตเรา
ซึ่งจากการช่วยเหลือของทั้งเพื่อนเก่าและเพื่อนใหม่ ฉันก็ได้เปลี่ยนบ้านที่ถูกทิ้งร้างเหล่านี้ ให้เป็นกระดานขนาดใหญ่ที่มีลวดลายอยู่ และให้มีช่องว่างสำหรับเติมคำให้เต็มประโยค "ก่อนจะตาย ฉันอยากจะ ..." ใครก็ตามที่เดินผ่านสามารถจะหยิบชอล์คมาเขียนเติมได้ ว่าอยากเติมอะไรที่เป็นมุมมองจากชีวิตของเขาเอง ลงบนพื้นที่สาธารณะนี้
ฉันไม่รู้ว่าควรจะคาดหวังอะไรจากการทำสิ่งนี้ แต่ในวันถัดมาปรากฎว่าทั้งผนังถูกเติมเต็มไปหมด และเพ่ิมมากขึ้นเรื่อยๆ
ฉันก็อยากจะแบ่งปันบางอย่าง ที่มีคนเขียนลงไปบนผนังนี้
"ก่อนจะตาย ฉันอยากจะเป็นโจรสลัด"
"ก่อนจะตาย ฉันอยากจะเหยียบเส้นแบ่งเวลาสากล"
"ก่อนจะตาย ฉันอยากจะร้องเพลงให้คนหลายล้านคนฟัง"
"ก่อนจะตาย ฉันอยากจะปลูกต้นไม้"
"ก่อนจะตาย ฉันอยากจะใช้ชีวิตวิถีธรรมชาติ"
"ก่อนจะตาย ฉันอยากกอดเธออีกสักครั้ง"
"ก่อนจะตาย ฉันอยากจะเป็นทหารม้าของใครสักคน"
"ก่อนจะตาย ฉันอยากเติมชีวิตฉันให้เต็ม"
จากพื้นที่ที่ไม่มีใครสนใจ กลายเป็นพื้นที่แห่งการสร้างสรรค์ และทำให้ผู้คนที่ความหวังและความฝัน ทำให้ฉันหัวเราะออกมาดังๆและน้ำตาไหล มันทำให้ฉันรู้สึกดีเมื่อฉันตกอยู่ในภาวะแย่ๆของตัวเอง
มันทำให้รู้สึกว่าเราไม่ได้อยู่คนเดียว
ทำให้รู้สึกเข้าใจเพื่อนบ้าน ในทางที่ดีและสร้างสรรค์ขึ้น
มันเกี่ยวกับการสร้างพื้นที่ ให้เราได้ย้อนมาดูตัวเอง และจำได้ว่าอะไรที่สำคัญกับเราจริงๆ เมื่อเราเติบโตขึ้นและเปลี่ยนไป
ฉันสร้างสิ่งนี้เมื่อปีที่แล้วและเริ่มได้รับ ข้อความนับร้อยจากผู้ที่ชื่นชอบ คนที่อยากสร้างกำแพงแบบนี้ให้กับชุมชนของเขา ฉันและเพื่อนร่วมงานเลยสร้างชุดอุปกรณ์ง่ายๆ และตอนนี้ กำแพงแบบนี้ถูกสร้างขึ้นทั่วโลก รวมทั้งในคาซัคสถาน, แอฟริกาใต้ ออสเตรเลีย อาร์เจนตินา และที่ต่างๆ
ด้วยความร่วมมือกัน เราจะสามารถแสดงให้เห็นพลังของพื้นที่สาธารณะ ซึ่งทำให้เรามีโอกาสที่จะแสดงสิทธิ์แสดงเสียง และแบ่งปันข้อมูลกับคนอื่นๆได้
สิ่งสำคัญสองอย่างที่เรามีคือ เวลา และความสัมพันธ์กับคนรอบข้าง
ในปัจจุบันนี้จะเห็นว่ามีสิ่งที่ทำให้ไขว้เขว้เยอะ สิ่งที่สำคัญมากกว่าสิ่งใดคือการหาทางที่จะช่วยรักษา มุมมองและจำไว้ว่าอะไรที่สำคัญกับชีวิต
ความตายเป็นสิ่งที่คนเราไม่อยากพูดถึง หรือแม้แต่จะคิดถึง แต่ฉันตระหนักว่าการเตรียมตัวสำหรับความตายนั้น เป็นหนึ่งในสิ่งที่มีพลังมากที่เราสามารถทำได้
การคิดเกี่ยวกับความตายและทำให้ชีวิตของคุณกระจ่างขึ้น
พี้นที่สำหรับการแบ่งปันของเราทำให้เห็นมองเห็นภาพสะท้อน ว่าอะไรสำคัญกับเรา ทั้งต่อปัจเจก และต่อชุมชน และเป็นทางที่จะแบ่งปันความหวัง ความกลัวและเรื่องราวต่างๆ ผู้คนที่อยู่รายล้อมเราไม่เพียงแต่ช่วยให้เรา สร้างที่อยู่ให้ดีขึ้น แต่เขาช่วยให้เรามีชีวิตที่ดีขึ้นด้วย
ขอบคุณค่ะ
ขอบคุณค่ะ
ผมใช้คณิตศาสตร์ประยุกต์ และมีอยู่ปัญหาหนึ่ง สำหรับทุกคนที่ใช้คณิตศาสตร์ประยุกต์ นั่นก็คือ พวกเราก็เหมือนกับที่ปรึกษาทางด้านการจัดการ
ไม่มีใครรู้ ว่าพวกเรากำลังทำอะไรอยู่กันแน่
ดังนั้น วันนี้ผมจะลองใช้ความพยายามดู จะพยายามอธิบายให้คุณฟัง ว่าผมทำอะไรบ้าง
การเต้นรำเป็นกิจกรรมอย่างหนึ่งของความเป็นที่สุดของมนุษย์
พวกเรามีความสุขกับการแสดงของนักบัลเลต์ชั้นยอด และนักเต้นแท็พ ซึ่งคุณจะได้เห็นต่อไปนี้
การเต้นบัลเลต์นั้น ต้องใช้ระดับความเชี่ยวชาญพิเศษ และระดับทักษะชั้นสูง บางที อาจจะถึงระดับความเหมาะสมตั้งแต่แรกเริ่ม ที่อาจจะมีส่วนประกอบด้านพันธุกรรมที่ดีด้วยก็เป็นได้
โชคร้าย ที่โรคความผิดปกติทางสมอง อย่างโรคพาร์กินสัน ค่อยๆทำลาย ความสามารถอันยอดเยี่ยมนั้นทีละน้อย เหมือนกับที่มันกำลังทำลายเพื่อนของผม แจน สตริพลิ่ง  ซึ่งเคยเป็น นักบัลเลต์ที่เก่งกาจมากในช่วงเวลาของเขานั้น
ความก้าวหน้าและการรักษาได้เกิดขึ้นอย่างมากตลอดเวลาหลายปีนี้
แต่ ก็ยังมีคนอีกกว่า 6.3 ล้านคนทั่วโลก ที่เป็นโรคนี้ และเขาต้องใช้ชีวิตอยู่กับ อาการอ่อนแรงที่ไม่สามารถรักษาได้ อาการสั่น แข็งเกร็ง และอาการอื่นๆที่มาพร้อมกับโรคนี้ ดังนั้น สิ่งที่เราต้องการ คือ เครื่องมือที่ตรงเป้า ในการตรวจหาโรค ก่อนที่มันจะสายเกินไป
เราจำต้องรู้ระดับอาการของโรคอย่างถูกต้อง และท้ายสุด ทางเดียวที่เราจะรู้ว่า เรามีการรักษาโรคนี้ได้จริง ก็คือ เมื่อเรามี การตรวจวัดอาการของโรคที่ตรงจุดประสงค์ ซึ่งสามารถให้คำตอบได้อย่างแน่นอน
แต่น่าผิดหวัง สำหรับโรคพาร์กินสันนี้ และโรคผิดปกติทางการเคลื่อนไหวอื่นๆแล้ว ไม่มีตัววัดอาการของโรค ที่จะบอกเราได้ ซึ่งก็คือ การตรวจเลือดธรรมดาๆ ไม่สามารถจะบอกได้ และสิ่งดีที่สุดที่เรามีคือเช่น แบบทดสอบ 20 นาทีกับนักประสาทวิทยา
คุณต้องไปที่คลินิคเพื่อทำแบบทดสอบนี้ และมันแพงมากๆ นั่นก็หมายถึงว่า การทดสอบนอกคลินิค ไม่เคยมีการทำ ไม่เคยทำกัน
แต่ ถ้าเกิดคนไข้อยากจะทำการทดสอบนี้ที่บ้านล่ะ
ซึ่งจะสามารถประหยัดค่าใช้จ่าย ในการเดินทางไปคลินิก ที่ยากลำบากได้ และถ้าเกิดคนไข้อยากจะลองทดสอบด้วยตัวเองบ้างล่ะ
ไม่จำต้องมีพนักงานที่ต้องจ่ายค่าจ้างแพงๆ
ราวๆ 300 ดอลล่าห์สหรัฐ ในคลินิกของนักประสาทวิทยาเพื่อทำการทดสอบนี้
ดังนั้น ผมอยากจะเสนอคุณ ถึงวิธีที่ผิดแปลกออกไป ที่เราสามารถทำให้สำเร็จได้ เพราะว่า ในความหมายหนึ่ง อย่างน้อยที่สุด พวกเราทั้งหมดก็เป็นผู้เชี่ยวชาญเหมือนกับเพื่อนผม แจน สตริพลิ่ง
ที่พวกเราดูอยู่นี้ คือ วีดีโอการสั่นของเส้นเสียง
ของคนที่สุขภาพดีและนี่เขากำลังเปล่งเสียงออกมา ทีนี้เรามาลองคิดถึงตนเอง ว่าเป็นนักบัลเลต์เสียง เพราะว่าเราต้องประสานอวัยวะออกเสียงต่างๆ เพื่อเปล่งเสียงออกมา เมื่อเราเปล่งเสียง และจริงๆเราทั้งหมด มียีนส์สำหรับการนี้ เช่น FoxP2
และมันก็เหมือนกับบัลเลต์ ที่ต้องใช้ระดับการฝึกฝนอย่างมาก
ผมหมายถึง ลองคิดดูว่า เด็กๆใช้เวลาเรียนพูดนานแค่ไหน
จากเสียงที่ออกมา เราสามารถย้อนรอยไปถึง ตำแหน่งของเส้นเสียงตอนที่มันสั่นได้ และเหมือนกับที่โรคพาร์กินสันที่ส่งผลกระทบกับแขนขา อวัยวะออกเสียงต่างๆก็ถูกกระทบด้วย
ในร่องรอยตอนล่าง คุณจะเห็นตัวอย่างของ การสั่นที่ผิดปกติของเส้นเสียง
เราเห็นอาการเช่นเดียวกันนี้
เราเห็นการสั่นของเส้นเสียง การอ่อนแรง และอาการเกร็ง
จริงๆแล้วเสียงพูดจะแผ่วลง และเสียงหายใจจะดังแรงขึ้น หลังจากนั้น และนั่นคือ ตัวอย่างอาการหนึ่งของโรคนี้
ผลกระทบต่อเสียงเหล่านี้ จริงๆแล้วค่อนข้างเข้าใจยาก ในบางกรณี ใช้ไมโครโฟนระบบดิจิตอล และใช้ซอฟต์แวร์วิเคราะห์เสียงที่แม่นยำ ร่วมกับการเรียนรู้ของเครื่อง  แบบล่าสุด ที่ตอนนี้ได้พัฒนาไปอย่างมาก เดี๋ยวนี้เราสามารถที่จะชี้บอกปริมาณได้อย่างแม่นยำเวลาที่คนโกหก เรื่องของสุขภาพและโรคภัย ในระดับระหว่างมากสุดถึงน้อยสุด โดยใช้สัญญาณเสียงเพียงอย่างเดียว
การทดสอบโดยใช้เสียงเป็นหลักนี้ จะสามารถเปรียบเทียบ กับการทดสอบทางคลินิกที่เชี่ยวชาญได้อย่างไร ก็คือ ทั้งคู่เป็นการทดสอบภายนอก
การทดสอบกับนักประสาทวิทยาเป็นการทดสอบภายนอก โดยพวกเขาจะใช้โครงสร้างพื้นฐานต่างๆที่มีอยู่แล้ว
คุณจึงไม่ต้องไปออกแบบโรงพยาบาลใหม่ทั้งหมดเพื่องานนี้
และ การทดสอบทั้งคู่นั้นให้ผลที่แม่นยำ แต่นอกเหนือไปจากนี้ก็คือ การทดสอบโดยใช้เสียงเป็นหลักนั้นทำได้โดยไม่ต้องมีความเชี่ยวชาญมากนัก
ซึ่งหมายความว่า พวกเราสามารถทำเองได้
และเป็นวิธีการที่รวดเร็วมาก ใช้เวลามากสุดก็แค่ 30 วินาที
แถมยังราคาถูกมากด้วย พวกเราทั้งหมดรู้ว่าอะไรจะเกิดขึ้น
เวลาที่ของบางสิ่งราคาถูกมาก มันก็จะกลายมาเป็นสิ่งที่คนนิยมใช้อย่างกว้างขวาง
เอาล่ะ นี่เป็นเป้าหมายที่น่าอัศจรรย์ที่ผมคิดว่าเราสามารถทำได้ในขณะนี้
เราสามารถลดความยุ่งยากในการเดินทางของคนไข้ได้
ไม่จำเป็นที่จะต้องไปคลินิกเพื่อตรวจสุขภาพเป็นประจำ
พวกเราสามารถตรวจได้บ่อยครั้งมากเพื่อให้ได้ข้อมูลที่ตรงเป้า
เราสามารถรับคนจำนวนมากเข้ามาเพื่อทำการทดสอบทางคลินิค ด้วยค่าใช้จ่ายที่ตํ่า และเรายังสามารถตรวจทดสอบโรคให้กับประชากรจำนวนมาก สำเร็จได้เป็นครั้งแรก
เรามีโอกาสมีจะเริ่มค้นหา ตัววัดอาการของโรคนี้ ก่อนที่มันจะสายเกินไป
วันนี้ ก้าวแรกไปสู่จุดประสงค์นี้ เราได้เริ่มทำ โครงการเสียงของโรคพาร์กินสัน
ด้วย Aculab และ PatientsLikeMe พวกเรามุ่งเป้าไปที่ การบันทึกเสียงของคนทั่วโลกให้ได้มากที่สุด เพื่อที่จะเก็บข้อมูลให้เพียงพอ เพื่อเริ่มต้นมุ่งมั่นให้บรรลุเป้าหมายสี่ข้อนี้
พวกเรามีเบอร์โทรศัพท์ท้องถิ่นไว้ติดต่อคนสามในสี่ส่วน ของพันล้านคนบนโลกใบนี้
ทุกคนที่สุขภาพแข็งแรง หรือป่วยด้วยโรคพาร์กินสัน สามารถโทรเข้ามา ค่าใช้จ่ายถูก และบันทึกเสียงทิ้งไว้ ราคาไม่กี่เซ็นต่อคน ผมดีใจจริงๆที่จะประกาศว่า เราได้ทำสำเร็จไปแล้ว 6 เปอร์เซ็นต์ของเป้าหมายของเราในเวลาเพียงแค่ 8 ชั่วโมงเท่านั้น
ขอบคุณครับ
ทอม ไรลี่: แม็กซ์  ถ้าอย่างนั้นแสดงว่า การรวบรวมตัวอย่างเสียงพวกนี้ไว้ เอายังงี้ สมมุติว่า มีคนอยู่ 10,000 คน คุณจะสามารถบอกได้ว่า คนไหนที่สุขภาพดี หรือคนไหนที่ป่วยยังงั้นเหรอ
คุณจะได้อะไรจากตัวอย่างพวกนั้นล่ะ
แม็กซ์ ลิตเติ้ล : ครับ สิ่งที่จะเกิดขึ้นก็คือ ขณะที่โทร คุณต้องระบุด้วยว่า คุณเป็นโรคพาร์กินสันหรือไม่ ทอม: ถูกต้อง
แม็กซ์: บางคนเขาอาจไม่อยากจะบอก เขาอาจจะยังผ่านมันไปไม่ได้
แต่พวกเราก็ได้เก็บรวบรวมตัวอย่างเสียงจำนวนมาก มาจากสถานการณ์ต่างๆ การที่เก็บเสียงจาก สถานการณ์ที่แตกต่างกันนั้นสำคัญ เพราะพวกเราจะได้ กำลังหาวิธีกำจัดปัจจัยที่ทำให้สับสนออกไป และมองหาว่าอะไรกันแน่คือตัวบ่งชี้ที่แท้จริงของโรคนี้
ทอม: ถ้ายังนั้น ตอนนี้ มันแม่นยำได้ 86 เปอร์เซ็นต์ใช่ไหม
แม็กซ์: มันแม่นยำกว่านั้นมาก
จริงๆแล้ว นักเรียนของผม ธนาซิส  ผมต้องหนุนเขาสักหน่อย เพราะ เขาได้ทำงานบางอย่างที่เยี่ยมยอด และตอนนี้ เขาได้พิสูจน์แล้วว่า เราสามารถบันทึกเสียง ผ่านโทรศัพท์มือถือได้เหมือนกัน ซึ่งทำให้โครงการนี้ทำไปได้ และกำลังจะมีความแม่นยำถึง 99 เปอร์เซ็น
ทอม: เก้าสิบเก้า นั่นเป็นการพัฒนาที่ดีขึ้นเลยนะ
ถ้าอย่างนั้นมันหมายความว่า คนเราก็สามารถที่จะ แม็กซ์: ทอม: ผู้คนจะสามารถโทรมาจากมือถือของพวกเขา และทำการทดสอบนี้ได้ คนที่เป็นโรคพาร์กินสันอาจโทรเข้ามา และบันทึกเสียงพวกเขาไว้ แล้วแพทย์ของเขาก็สามารถตรวจว่า โรคของเขาลุกลามไปแค่ไหนแล้ว จะเห็นได้ว่าพวกเขาเป็นอย่างไรในช่วงที่เป็นโรค
แม็กซ์: ถูกต้องที่สุด
ทอม: ขอบคุณมาก แม็กซ์ ลิตเติ้ล และทุกคน
ML: ขอบคุณ ทอม
ผมอาศัยอยู่ในย่านเซาธ์ เซนทรัล
นี่คือเซาธ์ เซนทรัล ร้านขายเหล้า อาหารจานด่วน ที่ดินรกร้าง
พวกนักวางผังเมืองก็เลยคุยกัน แล้วคิดว่า จะเปลี่ยนชื่อย่านเซาธ์ เซนทรัล ให้มันสะท้อนอะไรอย่างอื่น เขาเลยให้ชื่อมันใหม่ว่า เซาธ์ ลอสแองเจลิส ราวกับว่ามันจะแก้ปัญหาที่มีอยู่ในเมืองนี้ได้
และนี่คือ เซาธ์ ลอสแองเจลิส
ร้านขายเหล้า อาหารจานด่วน ที่ดินรกร้าง
ผมก็เหมือนคนอเมริกันอีก 26.5 ล้านคน ที่อยู่ในทะเลทรายของอาหาร ในเซาธ์ ลอสแองเจลิส เมืองแห่งร้านอาหารแบบขับรถเข้าไปซื้อ  และคดีขับรถผ่านแล้วยิงกัน
ที่ตลกคือ ร้านอาหารแบบขับรถเข้าไปซื้อ ฆ่าคนตายมากกว่าพวกที่ขับรถผ่านแล้วยิงกันเสียอีก
โรคที่รักษาได้ กำลังคร่าชีวิตผู้คน ในเซาธ์ เซนทรัล ลอสแองเจลิส
เช่น อัตราคนเป็นโรคอ้วนในชุมชนที่ผมอยู่ สูงกว่าชุมชนอย่างเบเวอร์ลีฮิลส์ถึงห้าเท่า ทั้งที่อยู่ห่างกันแค่ 8-10 ไมล์
ผมเห็นปรากฏการณ์นี้แล้วก็สุดจะทน
ผมสงสัยขึ้นมาว่า คุณจะรู้สึกอย่างไร ถ้าคุณไม่ทางเข้าถึงอาหารที่ดีต่อสุขภาพเลย ถ้าทุกครั้งที่คุณก้าวออกจากประตูบ้าน คุณเห็นความป่วยไข้ ที่เป็นผลของระบบอาหารในปัจจุบัน ที่มีต่อชุมชนของคุณ
ผมเห็นคนซื้อขายเก้าอี้รถเข็น ราวกับรถมือสอง
ผมเห็นศูนย์ฟอกล้างไตผุดขึ้นเหมือนร้านสตาร์บัคส์
ผมเลยคิดว่า เราต้องหยุดสิ่งเหล่านี้
ผมคิดว่า ตัวปัญหานั่นแหละ คือทางแก้
อาหารเป็นปัญหา และอาหารก็เป็นทางแก้
และผมเองก็เบื่อเต็มทนที่ต้องขับรถไปกลับ 45 นาที เพื่อหาซื้อแอปเปิ้ลที่ไม่อาบยาฆ่าแมลง
ผมก็เลยปลูกป่าอาหารตรงหน้าบ้านผม
บนพื้นที่เล็กๆ บนฟุตบาทหน้าบ้านผม
เป็นพื้นที่ยาว 150 ฟุต กว้าง 10 ฟุต
พื้นที่นี้เป็นกรรมสิทธิ์ของเมือง
แต่คุณต้องดูแลมัน
ผมเลยคิดว่า "เจ๋งเลย งั้นผมจะทำอะไรกับมันก็ได้ เพราะมันเป็นความรับผิดชอบของผมที่ต้องดูแลมัน"
และนี่คือวิธีดูแลพื้นที่หน้าบ้านของผม
ผมกับพรรคพวก ชื่อกลุ่ม แอล. เอ. กรีน กราวด์ เรามารวมตัวกัน และเริ่มปลูกป่าอาหาร ไม้ผล และผักนานาชนิด
สิ่งที่เราทำ ถือหลักส่งต่อน้ำใจต่อไปเป็นทอดๆ กลุ่มของเรามีชาวสวนจากทุกสาขาอาชีพ จากทั่วเมือง และเป็นอาสาสมัครล้วนๆ ทุกอย่างที่เราทำนั้นให้ฟรีหมด
และสวนของเราก็สวยงาม
จนมีใครคนหนึ่งไปร้องเรียน
แล้วเจ้าหน้าที่ของเมืองก็มาหาผม และออกใบสั่งให้ผมรื้อสวนของผมทิ้ง แล้วใบสั่งนี้ก็กลายเป็นหมายจับ
ผมงงเลย แบบ "อะไร จริงเหรอ?
หมายจับข้อหาปลูกพืชที่เป็นอาหาร บนพื้นที่ ที่คุณไม่เคยเห็นค่าเลยเนี่ยนะ?
ผมเลยบอกว่า "ได้ เอาหมายจับมาเลย"
เพราะคราวนี้เขาทำอะไรไม่ได้หรอก
หนังสือพิมพ์ แอล. เอ. ไทม์รู้เรื่องนี้ สตีฟ โลเปซเสนอข่าวเรื่องนี้ และไปพูดกับสมาชิกสภาของเมือง สมาชิกกลุ่มกรีน กราวด์ของเราคนหนึ่ง ไปสร้างฎีกาล่ารายชื่อผู้สนับสนุนที่เว็บไซต์ Change.org มีคนมาลงชื่อ 900 รายชื่อ เราประสบความสำเร็จ
ชัยชนะอยู่ในกำมือเรา
ขนาดสมาชิกสภาของเมืองยังโทรมา และบอกว่าเขาสนับสนุน และชอบสิ่งที่เราทำมากแค่ไหน
แหม ทำไมเขาจะไม่ชอบล่ะครับ?
แอล. เอ. เป็นเมืองที่มีพื้นที่รกร้าง ไม่ได้ใช้ประโยชน์มากที่สุดในอเมริกา
มีพื้นที่รกร้างเปล่าประโยชน์อยู่ 26 ตารางไมล์
นั่นคือ 20 เท่าของเซนทรัล พาร์ค
ซึ่งเพียงพอที่จะปลูกมะเขือเทศ 725 ล้านต้น
พวกเขาจะไม่โอเคกับงานนี้ได้ยังไง?
การปลูกพืชต้นหนึ่ง จะให้เมล็ดพันธุ์ 1,000 ถึง 10,000 เมล็ด
เมล็ดถั่วแขกมูลค่า 1 ดอลลาร์ จะให้ผลผลิตมูลค่า 75 ดอลลาร์
มันเหมือนบทสวดเลย เวลาผมบอกผู้คนว่า จงปลูกอาหารของคุณเอง
การปลูกอาหารของคุณเอง ก็เหมือนคุณพิมพ์เงินเอง
เห็นไหมครับ ผมสร้างตำนานไว้ในเซาธ์ เซนทรัล
ผมโตที่นั่น เลี้ยงลูกชายของผมที่นั่น
และผมปฏิเสธที่จะเป็นส่วนหนึ่งของความจริงสังเคราะห์ ที่ใครก็ไม่รู้สร้างขึ้นมาให้ผม ผมกำลังสร้างความจริงของผมเอง
เห็นไหมครับ ผมเป็นศิลปิน
การทำสวนคือภาพกราฟฟิติของผม ผมปลูกงานศิลปะ
เหมือนศิลปินภาพกราฟฟิติที่วาดกำแพงให้สวยงาม ส่วนผม ทำสนามหญ้าและฟุตบาทให้สวยงาม
ผมใช้สวนและดินเป็นผืนผ้า ใช้พืชและต้นไม้ เป็นเครื่องประดับบนผืนผ้า
คุณจะประหลาดใจว่าผืนดินทำอะไรได้บ้าง ถ้าคุณปล่อยให้มันกลายเป็นผืนผ้าใบ
คุณอาจจินตนาการไม่ออกเลย ว่าดอกทานตะวันน่าทึ่งแค่ไหน และมันส่งอิทธิพลต่อผู้คนอย่างไร
เกิดอะไรขึ้นน่ะหรือครับ
ผมได้เห็นกับตาว่าสวนของผม กลายเป็นสื่อการเรียนการสอน เป็นเครื่องมือในการปฏิรูปชุมชนของผม
การเปลี่ยนแปลงชุมชมนั้น คุณต้องเปลี่ยนองค์ประกอบของดิน
พวกเรานี่แหละคือดิน
คุณจะแปลกใจ ว่าสวนพวกนี้มีผลกับเด็กๆ แค่ไหน
การทำสวนเป็นกิจกรรมที่มีผลบำบัด และท้าทายที่สุด โดยเฉพาะในย่านชุมชนแออัดในเมือง
แถมยังได้สตรอว์เบอร์รีอีก
ผมจำได้ ครั้งหนึ่ง มีแม่กับลูกสาวคู่หนึ่ง ตอนสักสี่ทุ่มครึ่ง พวกเขาเข้ามาในสวนของผม ผมออกมาพอดี พวกเขาท่าทางอายมาก
ผมรู้สึกแย่เหมือนกันที่ออกมาเจอเขา ผมบอกเขาไปว่า รู้ไหม คุณไม่ต้องแอบมาแบบนี้ก็ได้
สวนนี้อยู่บนถนนก็เพื่อเหตุนี้แหละ
ผมรู้สึกแย่ที่เห็นผู้คนที่หิวโหย ยืนอยู่ใกล้ผมแค่นี้ และมันยิ่งทำให้ผมอยากทำอย่างนี้ต่อไป มีคนถามผมว่า "ฟิน นายไม่กลัวเหรอ ว่าจะมีคนมาขโมยอาหารของนายไป?"
ผมตอบว่า "เฮ้ย ไม่เลย ผมไม่กลัวใครขโมยเลย
ผมถึงได้ปลูกมันไว้บนถนนไงล่ะ
ผมตั้งใจแบบนั้นอยู่แล้ว
ผมอยากให้คนมาเก็บไปกิน และในขณะเดียวกัน ผมอยากให้เขากู้สุขภาพของเขากลับคืนมา
มีอยู่ครั้งหนึ่ง ผมไปทำสวนในที่พักพิงของคนไร้บ้าน ในใจกลางเมืองลอสแองเจลิส
คนเหล่านี้ช่วยผมขนของลงจากรถ
มันเจ๋งมาก พวกเขาเล่าให้ผมฟัง ว่าโครงการนี้มีผลกับเขาอย่างไรบ้าง และเล่าว่าเขาเคยทำสวนกับแม่ และยายของเขาด้วย มันเจ๋งมากเลย ที่ได้เห็นว่าโครงการนี้ เปลี่ยนแปลงพวกเขาไปยังไง แม้ว่าจะแค่ในชั่วขณะนั้น
ดังนั้น กลุ่ม กรีน กราวด์ จึงทำสวนต่อไป น่าจะได้ 20 แห่งแล้ว
เรามีคนสัก 50 คนที่มาช่วยขุดดิน มาร่วมมือกัน ล้วนแล้วแต่เป็นอาสาสมัคร
ถ้าเด็กๆ ปลูกคะน้า เขาก็จะกินคะน้า
ถ้าเขาปลูกมะเขือเทศ เขาก็จะกินมะเขือเทศ
แต่ถ้าไม่มีการทำสวนแบบนี้ให้เขาเห็น ถ้าเขาไม่ได้เห็นว่าอาหาร ส่งผลต่อจิตใจและร่างกายอย่างไร พวกเขาก็จะกินอะไรก็ตามที่คุณเอามาวางตรงหน้าเขา
ผมเห็นเด็กหนุ่มสาว พวกเขาอยากทำงาน แต่พวกเขาก็ติดอยู่ในกรอบ ผมเห็นเด็กผิวสีที่เดินบนเส้นทาง ที่มีคนออกแบบไว้ให้ ซึ่งไม่ได้นำไปสู่ทางเจริญเลย
กับการทำสวน ผมเห็นโอกาส ที่เราจะฝึกเด็กๆ เหล่านี้ ให้เข้ามาดูแลชุมชนของเขา ให้มีชีวิตที่ยั่งยืน
และเมื่อเราทำอย่างนี้ ใครจะไปรู้ครับ
เราอาจจะสร้างจอร์จ วอชิงตัน คาร์เวอร์ คนต่อไปก็ได้
แต่ถ้าเราไม่เปลี่ยนองค์ประกอบของดิน เราจะไม่มีวันทำอย่างนั้นได้เลย
และนี่คือหนึ่งในแผนของผม นี่คือสิ่งที่ผมอยากทำ
ผมอยากทำสวนให้เต็มตลอดช่วงตึก ให้คนในละแวกเดียวกันมาแลกเปลี่ยนอาหารกัน
ผมอยากเอาตู้ขนส่งสินค้า มาดัดแปลงเป็นร้านอาหารเพื่อสุขภาพ
อย่าเข้าใจผมผิดนะครับ
ผมไม่ได้กำลังพูดถึงของฟรี เพราะของฟรีนั้นไม่ยั่งยืน
ไอ้ความยั่งยืนนี่ตลกนะ มันไม่ได้อยู่ได้ด้วยตัวมันเอง คุณต้องคอยดูแล ทำให้มันยั่งยืน
ผมกำลังพูดถึงการทำให้คนมีงานทำ และดึงเด็กๆ ออกจากท้องถนน สอนให้เขารู้จัก ความสุข ความภาคภูมิใจ และความมีเกียรติ จากการปลูกอาหารกินเอง เปิดตลาดนัดเกษตรกร
ดังนั้น สิ่งที่ผมอยากทำคือ เราต้องทำให้โครงการนี้มันเซ็กซี่ น่าดึงดูด
ผมอยากให้เราทุกคน เป็นกบฏนักปฏิวัติทางนิเวศวิทยา เป็นนักเลง นักเลงชาวสวน
เราต้องเปลี่ยนกรอบความคิดว่านักเลงคืออะไร
ถ้าคุณไม่ทำสวน คุณไม่ใช่นักเลง
จงเป็นนักเลงถือพลั่ว โอเคไหม?
เลือกพลั่วเป็นอาวุธคู่กาย
สรุปคือ ถ้าคุณอยากเจอผม จำไว้ ถ้าอยากเจอผม ไม่ต้องโทรมาเลย ถ้าคุณอยากนั่งเก้าอี้นุ่มสบาย และพูดคุยเกี่ยวกับการทำอะไรสักอย่าง ถ้าคุณได้แต่ "พูด" ว่าอยากทำอะไร
ถ้าอยากเจอผม ให้คุณมาที่สวน เอาพลั่วมาด้วย เราจะได้ลงมือปลูกอะไรกันซะเลย
แด่สันติภาพ ขอบคุณครับ
ขอบคุณครับ
นี่คือบ้านของผม ในประเทศเคนย่า อยู่ทางตอนใต้ของอุทยานแห่งชาติไนโรบี
ด้านหลังนั่นคือฝูงวัวของพ่อผม ถัดจากฝูงวัวไป คืออุทยานแห่งชาติไนโรบี
ทางตอนใต้ของอุทยาน ไม่มีการกันรั้วเป็นแนวกว้าง ทำให้สัตว์ป่า เช่น ม้าลาย ออกจากอุทยานได้อย่างอิสระ
นักล่าอย่างสิงโต จึงตามพวกมันมา และนี่คือสิ่งที่พวกมันทำ
มันฆ่าสัตว์ที่เราเลี้ยงไว้
นี่คือ 1 ในวัวที่ถูกฆ่าตอนกลางคืน ผมตื่นขึ้นมาตอนเช้าและพบว่ามันตายแล้ว มันทำให้ผมรู้สึกแย่มาก เพราะนั่นคือวัวตัวเดียวที่เรามีอยู่
ชุมชนของผม ชาวมาไซ เราเชื่อว่า เรามาจากสวรรค์ พร้อมกับฝูงสัตว์ และดินแดนเพื่อเลี้ยงพวกมัน นั่นคิอเหตุผลที่เราให้ค่ากับมันเป็นอย่างมาก
ผมโตขึ้นมาพร้อมกับความเกลียดสิงโต
Morans คือพวกนักรบ ผู้ปกป้องชุมชน และฝูงสัตว์ พวกเขาร้อนใจกับปัญหานี้เช่นกัน
จึงได้ฆ่าพวกสิงโต
นั่นคือสิงโต 1 ใน 6 ตัว ซึ่งถูกฆ่าในไนโรบี
ผมคิดว่ามันเป็นสาเหตุ ที่ทำให้จำนวนสิงโตในอุทยานเหลือน้อย
เด็กผู้ชายในชุมชนของผม อายุตั้งแต่ 6-9 ปี ต้องรับผิดชอบฝูงวัวของพ่อเขา มันเป็นสิ่งที่เกิดขึ้นกับผมเช่นกัน
ผมจึงต้องหาวิธีแก้ปัญหานี้
สิ่งที่ผมคิดได้เป็นอย่างแรก คือการใช้ไฟ เพราะผมคิดว่าพวกสิงโตกลัวไฟ
แต่ผมก็กลับมาคิดได้ว่า มันไม่ช่วยอะไร แถมยังเป็นการช่วยพวกสิงโต ให้มองเห็นคอกวัวได้ดีขึ้น
แต่ผมก็ไม่ได้ยอมแพ้ ผมพยามต่อไป
และสิ่งที่ผมคิดได้เป็นอย่างที่สอง คือการใช้หุ่นไล่กา
ผมพยายามที่จะหลอกพวกสิงโต ให้คิดว่าผมยืนอยู่ใกล้คอกวัว
แต่พวกมันฉลาดมาก
วันแรกที่มาเจอหุ่นไล่กา พวกมันถอยกลับไป แต่ในวันที่สอง พวกมันมาแล้วพูดกันว่า เจ้านี่มันไม่เคลื่อนไหวเลย มันอยู่ตรงนี้ตลอด
สิงโตจึงกระโดดเข้าไปฆ่าสัตว์ของเรา
ดังนั้น ในคืนหนึ่ง ผมถือคบไฟเดินไปรอบคอกวัว ในวันนั้น พวกสิงโตไม่มา
ผมจึงค้นพบว่า พวกสิงโตกลัวแสงสว่างซึ่งเคลื่อนที่
ผมจึงได้ความคิดใหม่
สมัยผมยังเล็ก ผมเคยนั่งง่วนอยู่ในห้องทั้งวัน แถมยังเคย แยกชิ้นส่วนวิทยุเครื่องใหม่ของแม่ด้วย และในวันนั้น แม่เกือบจะฆ่าผม แต่ผมได้เรียนรู้ เกี่ยวกับอิเล็กทรอนิกส์เป็นอย่างมาก
ผมจึงใช้แบตเตอรี่รถยนต์ที่เก่าแล้ว กล่องควบคุมไฟเลี้ยวในรถมอเตอร์ไซค์ ซึ่งช่วยส่งสัญญาณกระพริบบอกทิศทาง ว่าผู้ขับขี่จะเลี้ยวขวาหรือซ้าย
และสวิตช์เพื่อ เปิด - ปิด ไฟ
นั่นคือคบไฟเล็ก สร้างจากกระบอกไฟฉายที่พังแล้ว
ผมจัดการต่อทุกอย่างเข้าด้วยกัน
จะเห็นว่า แผงรับพลังงานแสงอาทิตย์ ช่วยเติมประจุให้กับแบบเตอรี่ แบตเตอรี่เป็นตัวจ่ายพลังงาน ไปยังกล่องควบคุมไฟเลี้ยว
และกล่องควบคุมไฟเลี้ยวทำให้แสงกระพริบ
คุณจะเห็นว่า หลอดไฟหันหน้าออก ไปยังทิศทางที่พวกสิงโตจะมา
นี่คือสิ่งที่พวกสิงโตเห็น เมื่อมาในตอนกลางคืน
ไฟกระพริบและหลอกให้พวกมันคิดว่า ผมกำลังเดินอยู่รอบคอกวัว ในขณะที่ผมนอนหลับอยู่บนเตียง
ขอบคุณครับ
ผมติดตั้งอุปกรณ์นี้ เมื่อ 2 ปีก่อน ตั้งแต่นั้นมา เราไม่เคยเจอปัญหาจากพวกสิงโตอีกเลย
พวกเพื่อนบ้านได้ยินเกี่ยวกับความคิดนี้
คุณยายคนนี้ก็เป็นหนี่งในนั้น
สัตว์ของเธอจำนวนมาก ตกเป็นเหยื่อของสิงโต เธอถามผมว่า จะติดไฟแบบนี้ให้เธอได้รึเปล่า
ซึ่งผมตอบว่า "ได้สิ"
ผมจึงติดตั้งให้เธอ ทางด้านหลังนั่นคือไฟป้องกันสิงโต
ถึงตอนนี้ ผมได้ติดตั้งให้บ้านในชุมชนของผมไปแล้ว 7 หลัง ซึ่งมันทำงานได้เป็นอย่างดี
ในขณะนี้ ความคิดของผมถูกใช้ทั่วประเทศเคนย่า เพื่อป้องกันนักล่าอื่น ๆ เช่น หมาใน เสือดาว และมันได้ถูกใช้ เพื่อป้องกันไร่ของชาวบ้านจากช้างเช่นกัน
จากการสร้างสิ่งประดิษฐ์นี้ ผมโชคดีที่ได้รับทุนการศึกษา ในโรงเรียนที่ดีที่สุดแห่งหนึ่งในเคนย่า โรงเรียนนานาชาติบรู๊คเฮาส์ ผมตื่นเต้นมากกับเรื่องนี้
โรงเรียนใหม่ของผมได้เข้ามาให้ความช่วยเหลือ โดยการระดมทุนและสร้างความตระหนัก
ผมเคยพาเพื่อนกลับไปยังชุมชนของผม พวกเราติดตั้งแสงสว่างให้บ้านหลายหลัง ที่ที่ไม่มีแสงสว่างเลย และผมได้สอนวิธีติดตั้งให้พวกเขาด้วย
เมื่อปีก่อน ผมเป็นแค่เด็กผู้ชายในทุ่งหญ้าสะวันนา ต้อนฝูงวัวของพ่อ ผมเคยมองเครื่องบิน บินผ่านไป และบอกกับตัวเองว่า วันหนึ่งผมจะเข้าไปอยู่ในนั้น
และวันนี้ผมมาอยู่ที่นี่
ผมมีโอกาสได้ขึ้นเครื่องบินเป็นครั้งแรก เพื่อมาร่วมงาน TED
ความใฝ่ฝันของผม คือการเป็นวิศวกรอากาศยานและนักบิน
ผมเคยเกลียดสิงโต แต่ตอนนี้ เพราะสิ่งประดิษฐ์ของผม ช่วยป้องกันฝูงวัวของพ่อผม รวมถึงพวกสิงโตเอง พวกเราสามารถอยู่ร่วมกับสิงโต โดยไม่มีความขัดแย้ง
อาช โอเลน  ในภาษาของผม แปลว่า ขอบคุณมากครับ
คริส แอนเดอร์สัน: เธอไม่รู้หรอกว่ามันน่าตื่นเต้นแค่ไหน ที่ได้ฟังเรื่องแบบของเธอ
มันทำให้เธอได้รับทุนการศึกษานี้ ริชาร์ด ทูเรรี่: ใช่ครับ
คริส: เธอกำลังพัฒนาสิ่งประดิษฐ์อิเล็กทรอนิกส์ชิ้นอื่น ๆ
ชิ้นต่อไปที่เธอจะทำคืออะไร
ริชาร์ด: สิ่งประดิษฐ์ชิ้นต่อไปของผม ผมอยากจะสร้างรั้วไฟฟ้า คริส: รั้วไฟฟ้าเหรอ
ริชาร์ด: ผมรู้ว่ามีคนสร้างรั้วไฟฟ้าขึ้นมาแล้ว แต่ผมอยากจะสร้างของผมเอง
คริส: เธอเคยลองมาแล้วครั้งหนึ่ง ใช่ไหม แล้วเธอ ริชาร์ด: ก่อนหน้านี้ผมเคยลอง แต่ผมหยุดไป เพราะมันช็อตผม
คริส: ฮ่าๆ ในสนามรบสินะ ริชาร์ด ทูเรรี่ เธอเป็นเด็กที่พิเศษมาก
พวกเราจะให้กำลังใจในทุกๆ ก้าวของเธอ
ขอบคุณมาก ริชาร์ด: ขอบคุณครับ
ทุกๆสิ่งที่ผมทำนั้น ทั้งในชีวิตส่วนตัวและหน้าที่การงาน ชีวิตทั้งชีวิตของผม เป็นผลพวงมาจากประสบการณ์ ที่ผมได้เรียนรู้จากการทำงานในทวีปแอฟริกาในวัยหนุ่ม
ตั้งแต่เมื่อปี ค.ศ. 1971 ถึง 1977 ซึ่งตอนนี้ผมอาจดูหนุ่ม แต่ที่จริงผมอายุมากแล้วนะ ผมเคยทำงานในประเทศแซมเบีย, เคนยา, ไอวอรีโคสต์, แอลจีเรีย และโซมาเลีย ในโครงการความร่วมมือด้านเทคโนโลยีกับประเทศในแอฟริกา
โดยตัวผมนั้นสังกัดอยู่กับเอ็นจีโอจากประเทศอิตาลี และโครงการทุกๆโครงการที่เราได้จัดตั้งขึ้นนั้น ล้มเหลวอย่างสิ้นเชิง
และนั่นทำให้ผมรู้สึกแย่มาก
ความคิดของผมซึ่งอายุ 21 ในขณะนั้น ผมคิดว่า คนอิตาเลี่ยนเป็นคนดี และพวกเรากำลังทำสิ่งดีๆให้กับทวีปแอฟริกา
แต่ในความเป็นจริง ทุกอย่างที่เราเข้าไปยุ่งนั้นกลับแย่ลงๆ
โครงการแรกของเรา ซึ่งเป็นโครงการที่ผลักดันให้ผมเขียนหนังสือเล่มแรกที่มีชื่อว่า "Ripples from the Zambezi"  นั้น เป็นโครงการที่ชาวอิตาเลี่ยนตั้งขึ้นเพื่อที่จะ สอนการปลูกพืชผักอาหารให้กับชาวแซมเบียน
เรานำเมล็ดพืชจากอิตาลี เดินทางไปยังหุบเขาแห่งหนึ่ง ที่ตั้งอยู่แนวแม่น้ำแซมเบซี ทางตอนใต้ของแซมเบีย แล้วเราก็ลงมือสอนชนท้องถิ่นให้ปลูกมะเขือเทศจากอิตาลี ปลูกแตงกวาจากอิตาลี และ...
และแน่นอนว่าชนท้องถิ่นไม่สนใจในโครงการของเราเลย ดังนั้นเราจึงต้องให้เงินเพื่อจ้างให้พวกเขามาปลูกพืช ถ้าเราโชคดี พวกเขาก็จะโผล่หน้ามาบ้างเป็นครั้งคราว
ที่นั่นสร้างความประหลาดใจให้กับพวกเราอย่างมาก เพราะคนท้องถิ่น ในหุบเขาที่แสนจะอุดมสมบูรณ์อย่างนี้ กลับไม่ทำการเกษตรเลย
แต่แทนที่จะเอ่ยปากถามพวกเขาถึงเหตุผลที่ไม่ปลูกพืชผักอะไรเลย พวกเรากลับพูดว่า "ขอบคุณพระเจ้าที่ส่งพวกเรามาที่แห่งนี้"
"ได้ทันเวลาที่จะช่วยเหลือชาวแซมเบียนจากความอดอยากนี้"
และแน่นอนว่าการเกษตรในแอฟริกานั้นให้ผลที่น่าพอใจมาก
เราปลูกได้มะเขือเทศชั้นยอดจำนวนมาก ซึ่งในอิตาลีนั้น มะเขือเทศจะมีขนาด ขนาดประมาณนี้ แต่มะเขือที่เราปลูกในแซมเบียนั้น มีขนาดเท่านี้เลยทีเดียว
เราดีใจกับผลที่ได้มาก และเราก็บอกชาวแซมเบียนเหล่านั้น ว่า "ดูสิ การเกษตรมันไม่ได้ยากเย็นตรงไหนเลย"
จนกระทั่งถึงวันที่มะเขือเทศเหล่านั้นเติบโตจนสุกงอมได้ที่ เพียงชั่วข้ามคืน ฝูงฮิปโปกว่า 200 ตัวก็ได้บุกขึ้นมาจากแม่น้ำ แล้วจัดการกินทุกอย่างที่เราปลูกจนราบ
เรากรีดร้องว่า "พระเจ้า! นั่นมันฮิปโปนี่!"
แล้วชาวแซมเบียนเหล่านั้นก็ตอบว่า "ใช่ และนั่นคือเหตุผลที่พวกเราไม่ทำการเกษตรที่นี่"
"แล้วทำไมพวกคุณไม่บอกเรา?" "ก็พวกคุณไม่เคยถามนี่"
แล้วผมก็คิดว่ามีแต่พวกเราชาวอิตาเลียน ที่ทำโครงการผิดพลาดอย่างนี้ในแอฟริกา จนกระทั่งผมได้ไปเห็นโครงการของชาวอเมริกัน โครงการของชาวอังกฤษ ของชาวฝรั่งเศส และหลังจากได้เห็นในสิ่งที่พวกเขาทำแล้ว ผมก็เกิดความภาคภูมิใจขึ้นมาในโครงการของเราที่แซมเบีย
เพราะอย่างน้อยเราก็ได้เลี้ยงฝูงฮิปโปฝูงนั้น
ผมอยากให้คุณได้ไปเห็นกองขยะ... ผมอยากให้คุณได้ไปเห็นกองขยะอันไร้ค่า ที่พวกเรานำไปกอง ทิ้งไว้ให้กับชาวแอฟริกันที่ไม่รู้อิโหน่อิเหน่เหล่านั้น
ถ้าคุณต้องการอ่านหนังสือเกี่ยวกับเรื่องแบบนี้ ลองอ่าน "Dead Aid"  เขียนโดยนักเศรษฐศาสตร์หญิง ชาวแซมเบียนที่ชื่อ แดมบีซา โมโย
หนังสือเล่มนี้ถูกตีพิมพ์เมื่อปี 2009
พวกเราประเทศตะวันตก ได้บริจาคเงินให้กับทวีปแอฟริกา ในช่วง 50 ปีที่ผ่านมา เป็นจำนวนถึง 2 ล้านล้านเหรียญ
แต่ผมจะไม่บอกคุณว่าเงินจำนวนนั้น ได้สร้างความเสียหายขนาดไหนแก่แอฟริกา
ผมขอให้คุณไปหาหนังสือเล่มนี้มาอ่านเองก็แล้วกัน
ไปอ่านสิ่งที่ผู้หญิงชาวแอฟริกันคนหนึ่งเขียน เกี่ยวกับความเสียหายที่พวกเราได้ก่อไว้กับพวกเขา
พวกเราชาวตะวันตกนั้น เป็นพวกจักรวรรดินิยม เป็นพวกล่าอาณานิคม เป็นพวกเผยแพร่ศาสนา และเรารู้จักวิธีสร้างสัมพันธ์กับผู้อื่นเพียงแค่สองวิธีเท่านั้น นั่นคือเราใช้ระบบอุปถัมป์ หรือไม่เราก็ใช้ระบบพ่อปกครองลูก
ซึ่งชื่อของระบบทั้งสองนี้ มีรากศัพท์มาจากภาษาละติน "pater" คำนี้มีความหมายแปลว่า "พ่อ"
แต่ว่าทั้งสองระบบนี้แตกต่างกันอย่างสิ้นเชิง
ระบบพ่อปกครองลูก - ฉันปฏิบัติกับผู้คนต่างวัฒนธรรม เสมือนกับว่าพวกเขาเป็นลูกของฉัน "พ่อรักลูกมาก"
ส่วนระบบอุปถัมป์นั้น - ฉันปฏิบัติกับทุกๆคนที่มีวัฒนธรรมต่างไปจากฉัน เสมือนกับว่าพวกเขาเหล่านั้นเป็นลูกน้อง เป็นทาสรับใช้
และนั่นคือเหตุผลที่คนขาวในแอฟริกาถูกเรียกว่า "bwana" ซึ่งหมายความว่า "เจ้านาย"
ผมรู้สึกเหมือนถูกตบหน้าหลังจากที่ได้อ่านหนังสือที่ชื่อ "Small is Beautiful"  เขียนโดย อี เอฟ ชูมาเกอร์  ซึ่งได้กล่าวไว้ว่า สิ่งสำคัญที่สุดในการพัฒนาทางเศรษฐกิจใดๆก็ตาม หากผู้คนไม่ต้องการความช่วยเหลือ ก็จงอย่าไปยุ่งกับเขาเลย
ซึ่งนี่ควรจะเป็นหลักสำคัญข้อแรกในการให้ความช่วยเหลือ กับใครก็ตาม
หลักการข้อแรกของการช่วยเหลือ คือ การเคารพอีกฝ่าย
เมื่อเช้านี้ สุภาพบุรุษผู้เปิดการสัมมนา ได้ตั้งคำถามขึ้นมาว่า "พวกคุณนึกภาพของเมือง หรือประเทศ ที่ไม่ถูกกดดันทางเศรษฐกิจและการเมือง จากมหาอำนาจออกไหม?"
ผมได้ตัดสินใจตั้งแต่ตอนอายุ 27 แล้วว่า ผมจะตอบสนองต่อผู้คนก็ต่อเมื่อพวกเขาร้องขอ และผมก็ได้คิดค้นระบบที่เรียกว่า "การส่งเสริมพัฒนาการของผู้ประกอบการ/บริษัท" ซึ่งคุณจะไม่เป็นผู้ริเริ่มความคิดใดๆ คุณจะไม่พยายามกระตุ้นให้พวกเขาคำตามคุณ แต่ในทางกลับกันคุณทำตัวเป็นผู้ช่วย ที่ตอบสนองต่อความต้องการของท้องถิ่นนั้นๆ เป็นผู้ช่วยให้กับชนท้องถิ่น ที่มีความฝันว่าพวกเขาจะสามารถพัฒนาเป็นคนที่ดียิ่งขึ้น
แล้วสิ่งที่คุณทำก็คือ หุบปาก
คุณไม่เดินเข้าไปในชุมชนด้วยความคิดบรรเจิดต่างๆนานา แต่ให้คุณเข้าไปนั่ง ไปใช้ชีวิตร่วมกับคนท้องถิ่นเหล่านั้น
เราไม่นั่งทำงานและวางแผนภายในห้องในออฟฟิศ
เรานัดประชุมกันตามคาเฟ่ เราพบปะกันตามผับ
เราไม่มีโครงสร้างหรือรูปแบบใดๆทั้งสิ้น
และสิ่งที่เราทำ? เราเปลี่ยนสถานะไปเป็นเพื่อนกับผู้คนเหล่านั้น แล้วเราก็เรียนรู้ว่าอะไรคือสิ่งที่เพื่อนของเราต้องการ
สิ่งที่สำคัญที่สุดคือไฟ คือความปรารถนา
คุณสามารถเสนอความคิด ไอเดียของคุณให้ใครก็ได้
แต่ถ้าหากคนผู้นั้นไม่ได้คิดจะสานต่อแนวคิดของคุณล่ะ? คุณจะทำอย่างไร?
ความปรารถนา ของผู้หญิงคนหนึ่ง ที่ต้องการจะเติบโตก้าวหน้านั้น เป็นสิ่งที่สำคัญที่สุดต่างหาก
ความปรารถนา ของผู้ชายอีกคนหนึ่ง ต่อความสำเร็จของตัวเขาเอง ต่างหากที่สำคัญที่สุด
แล้วเราก็ช่วยนำพาคนเหล่านั้นไปสู่ภูมิความรู้ เพราะว่าไม่มีใครในโลกหรอก ที่จะสามารถประสบความเร็จได้ด้วยตัวคนเดียว
คนคนหนึ่งที่มีแนวคิดดีๆ อาจจะขาดความรู้สำคัญที่จะใช้สานต่อแนวคิดนั้นๆก็ได้ แต่ความรู้เหล่านั้น นั้นมีอยู่และรอการถูกนำไปใช้
ดังนั้นเมื่อหลายปีก่อน ผมได้เกิดความคิดที่ว่า ทำไมเราไม่ลองดูสักครั้ง? ว่าเวลาที่เราจะเดินเข้าไปสู่ชุมชน แทนที่จะไปบอกให้พวกเขาทำสิ่งต่างๆนั้น ขอให้ลองดูสักครั้ง ที่จะเข้าไปฟังสิ่งที่พวกเขาต้องการบอก แต่ไม่ใช่ในรูปแบบของการประชุมระดับชุมชนหรือหมู่บ้าน
ขอให้ผมได้บอกความลับให้คุณฟัง
การะประชุมระดับชุมชนนั้นมีปัญหาใหญ่อยู่ข้อหนึ่ง
เหล่าผู้ประกอบการนั้นไม่เคยโผล่หน้ามาหรอก และต่อให้มา พวกเขาก็จะไม่บอกพวกคุณในที่สาธารณะหรอก ว่าพวกเขาวางแผนที่จะลงทุนกันอย่างไร หรือพวกเขาเล็งเห็นโอกาสอะไรบ้างในชุมชนนั้นๆ
ดังนั้นการประชุมวางแผนรูปแบบนี้มีช่องโหว่
มีคนฉลาดในชุมชนของคุณจำนวนมาก แต่คุณไม่เคยรู้ เพราะพวกเขาไม่เข้าร่วมการประชุมใดๆที่พวกคุณจัดขึ้นเลย
สิ่งที่เราทำ เราทำงานร่วมกับพวกเขาแบบหนึ่งต่อหนึ่ง และในการที่จะร่วมงานกันแบบตัวต่อตัวได้นั้น คุณจะต้องสร้าง โครงสร้างทางสังคมแบบใหม่ขึ้นมา
คุณจะต้องสร้างอาชีพใหม่ขึ้นมา
ซึ่งอาชีพใหม่นี้จะทำหน้าที่เหมือนกับแพทย์ประจำองค์กร เป็นแพทย์ประจำภาคธุรกิจ ซึ่งนั่งคุยกับคุณ ไม่ว่าจะเป็นที่บ้าน ในครัว หรือแม้แต่ในคาเฟ่ และช่วยเหลือคุณในการหาทรัพยากรต่างๆ ที่จะช่วยเปลี่ยนความปรารถนาของคุณ ให้เป็นหนทางในการหาเลี้ยงชีพ
ผมได้เริ่มทดลองระบบนี้ในเมืองเอสเปรานซ์ ทางตะวันตกของทวีปออสเตรเลีย
ขณะนั้นผมซึ่งศึกษาอยู่ในระดับปริญญาเอก พยายามที่จะหลีกหนีจากความไร้สาระของระบบอุปถัมป์ ซึ่งเราบุกเข้าไปในชุมชนของคุณ และสั่งคุณว่าจะต้องทำอะไร
ดังนั้นสิ่งที่ผมทำที่เอสเปรานซ์ในช่วงปีแรก ก็คือการลงไปเดินตามถนน และเพียงแค่สามวันหลังจากที่ผมเริ่มทำเช่นนั้น ผมก็ได้ลูกค้า  รายแรก ที่ผมได้ลงมือช่วยเหลือ เขาเป็นชาวเมารี ที่มีอาชีพผลิตปลารมควันจากในโรงจอดรถ ผมได้ช่วยเขาหาช่องทางในการส่งปลารมควันของเขา ให้กับร้านอาหารในเมืองเพิร์ธ ช่วยให้เขาวางระบบการทำงานให้ดีขึ้น หลังจากนั้นมีชาวประมงกลุ่มหนึ่ง มาหาผมแล้วกล่าวว่า "คุณคือคนที่ช่วยชายเมารีคนนั้นใช่ไหม? ถ้าอย่างนั้น คุณมาช่วยพวกเราหน่อยได้ไหม?"
แล้วผมก็ลงไปช่วยชาวประมงห้าคนนี้ ให้ทำงานร่วมกัน และนำปลาทูน่าที่พวกเขาจับได้ไปขาย ซึ่งเราไม่ได้ขายให้กับโรงงานทูน่ากระป๋องในอัลแบนี ที่ให้ราคาเพียง 60 เซนต์ต่อกิโล แต่เราพบช่องทาง ที่จะส่งออกทูน่าเหล่านั้นไปยังญี่ปุ่น ซึ่งให้ราคา ถึง 15 เหรียญต่อกิโลเลยทีเดียว หลังจากนั้นก็มีชาวนามาหาผมแล้วถามแบบเดียวกันอีก "คุณช่วยพวกเขาสำเร็จ คุณมาช่วยเราหน่อยได้ไหม?"
ภายในปีเดียว ผมมีโครงการถึง 27 โครงการด้วยกัน แล้วรัฐบาลก็ส่งคนมาหาผม เพื่อที่จะถามว่า "คุณทำมันได้อย่างไร?
แล้วผมก็ตอบว่า "ผมทำสิ่งที่ยาก ยาก ยากมากๆ"
"ผมหุบปาก แล้วก็ฟังพวกเขาพูด"
ซึ่ง... ซึ่งเจ้าหน้าที่รัฐก็ได้บอกผมว่า "คุณทำมันอีกสิ"
เราได้ใช้วิธีดังกล่าวในกว่า 300 ชุมชนทั่วโลก
เราได้ช่วยสร้างธุรกิจกว่า 40,000 เจ้า
ขณะนี้มีผู้ประกอบการรุ่นใหม่ ที่ไม่มีโอกาสเติบโต เพราะถูกมองข้ามไป
Peter Drucker, ที่ปรึกษาเรื่องการจัดการที่ยิ่งใหญ่ที่สุด ท่านหนึ่งในประวัตืศาสตร์ ได้เสียชีวิตเมื่อไม่กี่ปีก่อนหน้านี้ไปด้วยวัย 96 ปี
Peter Drucker เคยเป็นศาสตราจารย์วิชาปรัชญา ก่อนที่จะมีบทบาทสำคัญในด้านธุรกิจ และนี่คือสิ่งที่ท่านเคยกล่าวไว้ "การวางแผนนั้น ที่แท้จริงแล้วเข้ากันไม่ได้เลย กับสังคมและเศรษฐกิจแบบผู้ประกอบการ"
การวางแผน เปรียบเสมือนจูบแห่งความตาย สำหรับผู้ประกอบการ
และตอนนี้พวกคุณก็กำลังบูรณะเมืองไครสต์เชิร์ช โดยที่คุณไม่ได้เรียนรู้เลยว่าเหล่าผู้คนที่ฉลาด และมีความสามารถในไครสต์เชิร์ชนั้น ต้องการที่จะลงทุนและลงแรงอย่างไรบ้าง ในการฟื้นฟูเมืองของพวกเขาเลย
คุณจะต้องเรียนรู้วิธีที่จะทำให้คนเหล่านี้ ออกมาแสดงความคิดเห็นและพูดคุยกับคุณ
คุณจะต้องให้ความมั่นใจในเรื่องความเป็นส่วนตัว และการรักษาความลับในข้อมูลหลายๆประเภท คุณต้องแสดงให้พวกเขาเห็นถึงความพยายาม ในการช่วยเหลือของพวกคุณ แล้วพวกเขาจะออกมาหาคุณ และจะออกมาเป็นกองทัพเลยด้วย
ในชุมชนที่มีประชากร 10,000 คน เรามีลูกค้า 200 ราย
คุณจินตนาการออกไหมว่าในชุมชนขนาด 400,000 คน คุณจะพบกับผู้ประกอบการ ที่มีแนวคิดและมีไฟจำนวนมากขนาดไหน?
การนำเสนอแบบไหนที่พวกคุณปรบมือชื่นชมดังสนั่นที่สุด ในการสัมมนาวันนี้
คนธรรมดาๆ ที่มีไฟ มีความปรารถนาที่จะพัฒนาขึ้นไป คนเหล่านั้นแหล่ะคือคนที่คุณชื่นชม
สิ่งที่ผมอยากจะพูดก็คือ การมีความเป็นผู้ประกอบการนั้นเป็นสิ่งที่จำเป็น
เรามาถึงช่วงท้ายของการปฏิวัติอุตสาหกรรมเก่า การใช้เชื้อเพลิงฟอสซิล การผลิตต่างๆนานา แล้วเราก็เพิ่งจะรู้ตัวว่า ระบบที่เราใช้กันมานานนั้นไม่มีความยั่งยืน
เครื่องยนต์สันดาปภายใน ที่เราใช้กันอยู่นั้นไม่ยั่งยืน
การใช้สารจำพวกฟรีออน  ของเรานั้นก่อให้เกิดความไม่ยั่งยืน
สิ่งที่เราต้องให้ความสนใจในขณะนี้ คือ วิธีการที่เราจะทำอย่างไรเพื่อให้ การใช้ชีวิตในแต่ละวัน ไม่ว่าจะเป็นเรื่องอาหาร เวชภัณฑ์ การศึกษา การขนส่ง การสื่อสาร ฯลฯ สำหรับผู้คนจำนวนเจ็ดล้านล้านคนบนโลกนั้น เป็นไปอย่างยั่งยืน
ขณะนี้เราไม่มีเทคโนโลยีที่จะทำเช่นนั้นได้
ใครที่จะเป็นผู้คิดค้นเทคโนโลยีใหม่ๆ สำหรับการปฏิวัติเขียว? มหาวิทยาลัยหรือ? ลืมมันไปได้เลย!
รัฐบาลหรือ? อย่าคาดหวังเลย!
ผู้คิดค้นใหม่ๆก็มาจากผู้ประกอบการทั้งหลายนั่นเอง และพวกเขาก็กำลังดำเนินการทางความคิดใหม่ๆกันแล้ว
ผมได้อ่านเรื่องราวดีๆเรื่องหนึ่งจากนิตยาสาร Futurist เมื่อหลายปีมาแล้ว
มีผู้ชำนาญการกลุ่มหนึ่ง ได้รับคำเชิญ ให้ไปร่วมสนทนาเกี่ยวกับอนาคตของนครนิวยอร์ก ในปี ค.ศ. 1860
และพวกเขาได้มารวมตัวกัน แล้วก็เริ่มคาดการณ์ถึงอนาคตที่จะเกิดขึ้น กับนิวยอร์กในอีก 100 ปีข้างหน้า บทสรุปที่ได้นั้นเป็นเอกฉันท์ นครนิวยอร์กนั้นจะไม่มีอยู่อีกแล้วในอีก 100 ปีข้างหน้า
ทำไมน่ะหรือ? พวกเขาดูข้อมูลกราฟประชากรแล้วกล่าวว่า ถ้าประชากรยังคงเพิ่มขึ้นด้วยอัตราเช่นนี้แล้วล่ะก็ ในการที่ประชาชนจะคมนาคม เดินทางไปมานั้น พวกเขาจะต้องใช้ม้าถึง 6 ล้านตัว และมันเป็นไปไม่ได้เลยที่จะจัดการกับ ปริมาณมูลสัตว์ที่เกิดจากม้าจำนวน 6 ล้านตัวนั่นเอง
พวกเขาคงต้องจมกองอุจจาระม้าตายอย่างแน่นอน
ดังนั้น ในปี 1860 นั่นเอง พวกเขาก็ได้มองเห็นข้อเสีย ของเทคโนโลยีที่มีอยู่ ที่จะส่งผลต่อคุณภาพชีวิตของชาวนิวยอร์กในระยะยาว
แล้วเกิดอะไรขึ้นต่อ? ภายใน 40 ปีหลังจากนั้น ซึ่งก็คือปี ค.ศ. 1900 ในสหรัฐอเมริกา มีบริษัทผลิตรถยนต์ รวมกันถึง 1001 รายด้วยกัน
แนวความคิดที่จะมองหา หรือคิดค้นเทคโนโลยีใหม่ๆนั้น ได้ถูกผู้ประกอบการนำไปสานต่ออย่างจริงจัง รวมไปถึงเจ้าของโรงงานเล็กๆในเมืองเดียร์บอน รัฐมิชิแกน
เฮนรี่ ฟอร์ด
อย่างไรก็ตาม ผมมีเคล็ดลับในการร่วมงาน กับผู้ประกอบการจะมาบอก
เริ่มแรกนั้น คุณจะต้องให้ความมั่นใจเรื่อง การเก็บความลับกับพวกเขา
ไม่เช่นนั้น พวกเขาก็จะไม่แสดงตัวออกมาพูดคุยกับคุณ
จากนั้นคุณก็ต้องแสดงให้เห็นถึงความตั้งใจอันแรงกล้า และความปรารถนาที่จะช่วยเหลืออย่างจริงใจของคุณ
หลังจากนั้นคุณจะต้องบอกพวกเขาเกี่ยวกับความจริง ของการเป็นผู้ประกอบการ
ไม่ว่าจะเป็นบริษัทเล็ก หรือบริษัทยักษ์ใหญ่ก็ตาม จะต้องมีความสามารถในการปฏิบัติ 3 สิ่งนี้อย่างไม่มีที่ติ หนึ่ง ผลิตภัณฑ์หรือสินค้าของคุณจะต้องมีคุณภาพดีเยี่ยม สอง คุณจะต้องมีการตลาดที่มีประสิทธิภาพ และสาม คุณจะต้องมีการจัดการด้านการเงินที่รัดกุมและ ได้รับการปฏิบัติอย่างเคร่งครัด
แล้วคุณเชื่อไหม?
เราไม่สามารถหามนุษย์คนใดคนหนึ่งในโลกนี้ ที่มีความสามารถในการผลิต ในการตลาด อีกทั้งยังสามารถดูแลการเงินได้หมดภายในคนคนเดียว
คนคนนั้นไม่มีอยู่จริง
หรือต่อให้มี เขาคนนั้นก็คงยังไม่เกิด
เราได้ทำการวิจัย และเราก็ได้สำรวจ องค์กรชั้นนำของโลกเป็นจำนวน 100 แห่ง ไม่ว่าจะเป็นคาร์เนกี, เวสติงเฮาส์, เอดิสัน, ฟอร์ด หรือแม้แต่องค์กรชั้นนำยุคใหม่อย่างกูเกิ้ล หรือยาฮู
มีอยู่ปัจจัยเดียวที่องค์กรที่ประสบความสำเร็จทั้งหลายเหล่านี้ ทุกองค์กรมีเหมือนกัน ร่วมกันเพียงแค่ปัจจัยเดียว นั่นก็คือ พวกมันไม่ได้ถูกสร้างมาด้วยคนคนเดียว
เราได้สอนเรื่องความเป็นผู้ประกอบการให้กับเด็กอายุ 16 ปี ในนอร์ทธัมเบอร์แลนด์ และเราเริ่มต้นวิชาดังกล่าว โดยการให้พวกเขาอ่านสองหน้าแรกของอัตชีวประวัติของ ริชาร์ด แบรนสัน และมอบหมายให้เด็กเหล่านั้นขีดเส้นใต้ บนสองหน้าแรกของอัตชีวประวัติที่อ่านไปดูว่า ริชาร์ดใช้คำว่า "ฉัน" เป็นจำนวนกี่หน และมีจำนวนกี่หนที่เขาใช้คำว่า "เรา"
ผลคือ ไม่มีการใช้คำว่า "ฉัน" เลยแม่แต่หนเดียว และเขาใช้คำว่า "เรา" ถึง 32 หนด้วยกัน
เพราะเขาไม่ได้อยู่ตัวคนเดียวตอนที่ริเริ่มก่อตั้งบริษัทขึ้นมา
ไม่มีใครในโลกที่ก่อตั้งบริษัท หรือองค์กรขึ้นมาได้ด้วยตัวคนเดียว
เราสามารถที่จะสร้างชุมชน ที่จะมีผู้ช่วยเหลือประสานงานที่มีประสบการณ์ มาจากภาคธุรกิจ ซึ่งคุณสามารถหาพวกเขาได้ตามคาเฟ่ ตามบาร์ และพวกเขาจะเป็นเพื่อนใหม่ของคุณ ผู้ซึ่งจะมาช่วยเหลือคุณ อย่างที่พวกเขาได้ช่วยเหลือ สุภาพบุรุษท่านนี้ที่ได้มาเล่าถึงประสบการณ์ของเขา ผู้ซึ่งจะถามคุณว่า "คุณต้องการให้ช่วยอะไร?"
คุณทำอะไรได้บ้างล่ะ? คุณทำอย่างนี้ได้ไหม?
คุณมีประสบการณ์ขายไหม? คุณดูแลการเงินของฉันได้ไหม?
"โอ้ เราไม่มีประสบการณ์ในด้านนี้" "คุณต้องการให้เราหาคนที่จะมาช่วยคุณได้ไหมล่ะ?"
เรากระตุ้นให้ผู้คนในชุมชนเคลื่อนไหวด้วยความตั้งใจ ของพวกเขาเอง
เรามีกลุ่มอาสาสมัครที่จะคอยสนับสนุน เหล่าผู้ส่งเสริมพัฒนาการของผู้ประกอบการ/บริษัท เหล่านี้ ในการช่วยคุณเฟ้นหาทรัพยากรและบุคคลากรที่จำเป็น และเราก็ได้ค้นพบความมหัศจรรย์ ของปัญญาและแนวคิดที่เกิดขึ้นในชุมชนท้องถิ่น ที่จะสามารถเปลี่ยนแปลงและพัฒนาวัฒนธรรม และเศรษฐกิจของแต่ละท้องถิ่น ให้ก้าวไปข้างหน้าได้ เพียงแค่คุณจุดไฟให้กับความปรารถนา ให้กับพลังสร้างสรรค์และจิตนาการ ของคนในชุมชนของคุณเท่านั้นเอง
ขอบคุณครับ
ฉันอยู่ลึกลงไป 150 ฟุตในเหมืองผิดกฏหมาย ในประเทศกาน่า
ที่นั่นอากาศอบอ้าวและเต็มไปด้วยฝุ่น ทำให้ยากต่อการหายใจ
ฉันรู้สึกได้ถึงร่างกายชุ่มเหงื่อที่ผ่านฉันไปมาในความมืด นอกจากนั้นแล้ว ฉันก็เเทบมองไม่เห็นอะไรเลย
ฉันได้ยินเสียงพูดคุย แต่ส่วนใหญ่ในทางลงไปในเหมืองแห่งนี้ อื้ออึงไปด้วยเสียงไอ และเสียงของก้อนหินที่แตกจากเครื่องมือล้าสมัย
ฉันสวมไฟฉายถูกๆ ที่มีไฟริบหรี่ ผูกมันไว้ที่หัวด้วยยางที่ขาดรุ่งริ่ง เหมือนกับคนอื่นอื่นที่นี่ ฉันแทบมองไม่เห็นก้านไม้ลื่นๆ ที่ติดอยู่กับพนังของหลุมที่มีความกว้าง 3ฟุต และลึกลงไปจากผืนดินเป็นร้อยร้อยฟุต
เมื่อมือที่จับอยู่ลื่นหลุด ฉับพลันนั้น ฉันก็นึกถึงคนงานเหมือง ที่ฉันพบเมื่อวันก่อน มือที่เขาจับอยู่ลื่นหลุด และเขาตกลงไปในทางลึกนั้น
ในขณะที่ฉันมายืนพูดอยู่กับทุกคนในวันนี้ คนงานเหล่านั้น ยังอยู่ในหลุมลึกนั่น เสี่ยงชีวิตพวกเขา โดยไม่ได้รับค่าจ้างหรือค่าตอบแทน และในหลายครั้ง พวกเขาต้องเสียชีวิตลง
ฉันได้ปีนออกมาจากหลุมนั่น และได้กลับบ้าน แต่พวกเขาคงไม่มีทางได้รับโอกาสนั้น เพราะพวกเขาติดกับและถูกกักขังอยู่ในการเป็นทาส
28 ปีที่ผ่านมา ฉันได้บันทึกและหาข้อมูลเกี่ยวกับ วัฒนธรรมพื้นเมืองใน 70กว่าประเทศ ใน 6ทวีป และในปี 2009 ฉันก็ได้รับเกียรติ ให้แสดงผลงานในการประชุมสุดยอดสันติภาพในแวนคูเวอร์
ในบรรดาผู้เข้าร่วมที่ฉันพบเจอที่นั่น ฉันได้พบกับผู้สนับสนุนขององค์กรพัฒนาเอกชนที่ชื่อว่า องค์กรมอบอิสระแก่ทาส ที่อุทิศตนเพื่อการกำจัดทาสในยุคปัจจุบัน
เราเริ่มพุดคุยเกี่ยวกับการใช้แรงงานทาส และฉันก็ได้เรียนรู้เกี่ยวกับการใช้แรงงานทาส ที่แน่นอนว่า ฉันรู้ว่ามันมีอยู่บนโลกนี้ แต่ไม่เคยรู้ว่ามีมากและรุนแรงขนาดนี้
หลังจากที่พูดคุยจบแล้ว ฉันรู้สึกแย่มาก และละอายในความไม่รู้ของตัวเอง ว่ามีเรื่องโหดร้ายเกิดขึ้นในช่วงชีวิตของฉัน และฉันก็คิดว่า ถ้าฉันไม่รู้ จะมีอีกกี่คนที่ไม่รู้
มันรบกวนใจฉันอย่างมาก และภายในไม่กี่อาทิตย์ ฉันก็บินลงไปที่ลอสแองเจลิส เพื่อพบกับผู้อำนวยการ ขององค์มอบอิสระแก่ทาส และเสนอตัวเข้าช่วยเหลือ
และนั่นคือจุดเริ่มต้นของการเดินทาง ไปสู่การใช้แรงงานทาสในยุคปัจจุบันของฉัน
ช่างน่าแปลกใจ หลายๆที่เป็นที่ที่ฉันเคยไปมาก่อน
บางที่ก็ถือว่าเป็นบ้านหลังที่สองของฉัน
แต่คราวนี้ ฉันได้เห็นโครงกระดูกที่ซ่อนอยู่หลังม่าน
จากการประมาณ อย่างน้อยในขณะนี้ บนโลกมีคนมากกว่า 27 ล้านคนที่ถูกใช้เป็นทาส
ซึ่งมากกว่าจำนวนคนที่ถูกจับไปจากแอฟริกาในช่วง การค้าทาสข้ามแอทแลนติกเป็นเท่าตัว
เมื่อ 150 ปีก่อน ทาสในการเกษตร มีมูลค่าเป็นสามเท่าของรายได้ต่อปี ของคนงานอเมริกัน
นั่นเท่ากับ 50,000 ดอลล่าร์  ในปัจจุบัน
แต่ในตอนนี้ ทั้งครอบครัวสามารถถูกนำไปเป็นทาสหลายชั่วคน เพียงเพราะมีหนี้แค่ 18 ดอลล่าร์
ที่น่าตกใจก็คือ การใช้แรงงานทาสนั้นสร้างกำไรในแต่ละปีทั่วโลก ได้มากกว่า 13,000 ล้านดอลล่าร์
หลายคนถูกหลอกด้วยคำสัญญาที่เป็นเท็จ ว่าจะมอบการศึกษาที่ดี งานที่ดีขึ้น เพียงเพื่อจะพบว่า พวกเขาถูกบังคับให้ทำงานโดยไม่ได้รับค่าแรง ภายใต้การข่มขู่ที่ว่าจะใช้ความรุนแรง และพวกเขาไม่สามารถหลบหนีได้
การใช้แรงงานทาสทาสในปัจจุบันนั้นเกี่ยวกับการค้า ดังนั้น สินค้าที่ทาสนั้นผลิตมีมูลค่า แต่ทาสที่เป็นคนผลิตนั้นเป็นของใช้แล้วทิ้ง
การใช้แรงงานทาสนั้นมี่อยู่ เกือบทุกที่บนโลก ทั้งที่มันผิดกฎหมายในทุกที่บนโลก
ในอินเดียและเนปาล ฉันได้รู้จักกับที่เผาอิฐ
ภาพที่แปลกประหลาดและน่าตื่นตาตื่นใจนี้ เหมือนกับ ได้เดินอยู่ในอียิปต์โบราณ หรือ บทประพันธ์เกี่ยวกับนรกของดานเต้
สถานที่นี้ปกคลุมด้วยอากาศร้อน 130 องศา ผู้ชาย ผู้หญิง เด็ก หรือจะพูดว่าทั้งครอบครัวนั้น ถูกปกคลุมไปด้วยผืนฝุ่นหนา ในขณะที่วางซ้อนอิฐไว้บนหัวเหมือนตัวเองเป็นเครื่องจักรกล พวกเขาแบกอิฐมากถึง 18ชิ้นในแต่ละครั้ง จากที่เผาอิฐที่ร้อนมาก ไปยังรถบรรทุกที่ห่างออกไปหลายร้อยหลา
ด้วยความสิ้นหวังจากความจำเจและความเหนื่อยล้า พวกเขาทำงานอย่างเงียบงัน ซ้ำไปซ้ำมา เป็นเวลา 16 หรือ17 ชั่วโมงต่อวัน
ที่นี่ไม่มีการพักกินอาหาร หรือพักดื่มน้ำ และการขาดน้ำอย่างหนักนั้น ทำให้การปัสสวะ ไม่ค่อยจำเป็น
ความร้อนและฝุ่นที่ครอบคลุมไปทั่ว ทำให้กล้องของฉันร้อนเกินไปที่จะสัมผัส และหยุดทำงานลง
ทุกๆ 20 นาที ฉันต้องวิ่งกลับไปที่รถลาดตะเวนของเรา เพื่อทำความสะอาดอุปกรณ์ และทำให้อุปกรณ์เย็นลงด้วยเครื่องปรับอากาศ เพื่อให้มันกลับมาทำงานอีกครั้ง และในขณะที่นั่งอยู่นั้น ฉันก็คิดว่า กล้องของฉันได้รับการดูแล ที่ดีกว่าคนเหล่านี้มากมายนัก
กลับไปที่ที่เผาอิฐ ฉันรู้สึกอยากร้องไห้ แต่คนที่ยืนข้างๆฉันที่เป็นผู้ที่เห็นด้วยกับการเลิกทาส รีบจับฉันไว้ และพูดว่า "ลิซ่า อย่าทำอย่างนั้น อย่าทำอย่างนั้นที่นี่"
เขาอธิบายอย่างชัดเจนว่า การแสดงอารมณ์นั้น เป็นอันตรายมากในสถานที่แบบนี้ ไม่ใช่แค่อันตรายสำหรับฉัน แต่สำหรับพวกเขาด้วย
ฉันไม่สามารถมอบความช่วยเหลือโดยตรงได้เลย
ฉันไม่สามารถให้เงินพวกเขา ไม่สามารถให้อะไรได้เลย
ฉันไม่ใช่พลเมืองของประเทศนั้น
ฉันสามารถทำให้พวกเขาตกอยู่ในสถานะ ที่แย่ลงกว่าที่เป็นอยู่
ฉันได้แต่พึ่งพาการทำงานตามระบบขององค์กรมอบอิสระแก่ทาส เพื่อมอบอิสระแก่พวกเขา และฉันมั่นใจว่าพวกเขาจะทำได้
สำหรับฉัน ฉันได้แต่รอจนกลับถึงบ้าน เพื่อที่จะได้รับรู้ถึงใจที่แตกสลายของตัวเอง
ในหิมาลัย ฉันพบเด็กๆแบกก้อนหิน เป็นเส้นทางหลายไมล์ลงมาตามภูเขา มายังรถบรรทุกตรงถนนด้านล่าง
แผ่นหินอันใหญ่นั้น หนักกว่าเด็กที่แบกมันอยู่ด้วยซ้ำไป และเด็กๆก็ยกหินเหล่านี้ โดยใช้บังเหียนที่หัว ทำจากกิ่งไม้ เชือก และ ผ้าที่ฉีกขาด
มันยากที่ต้องมาเห็นสิ่งที่ท้วมท้นนี้กับตา
เราทำให้สิ่งที่มีเงื่อนงำ แต่ในขณะเดียวกันแผ่ขยายไปในทุกที่นี้ เกิดขึ้นได้อย่างไรกัน
บางคนยังไม่รู้ด้วยซ้ำว่าตนเองนั้นถูกใช้งานเป็นทาส พวกเขาทำงาน 16 หรือ17 ชั่วโมงต่อวันโดยไม่ได้รับอะไรเลย เพราะมันเป็นอย่างนี้มาตลอดชีวิตของเขา
พวกเขาไม่มีอะไรมาเปรียบเทียบด้วย
เมื่อชาวบ้านลุกขึ้นทวงเสรีภาพ นายทาสก็ได้เผาบ้านพวกเขาจนหมด
คนเหล่านี้ไม่มีอะไรเหลือ และพวกเขาก็กลัวอย่างมาก จนอยากที่จะยอมแพ้ แต่ผู้หญิงที่อยู่ตรงกลางก็ช่วยให้ทุกคนมีความมุ่งมั่น และผู้ที่เห็นด้วยกับการเลิกทาสก็ตั้งมั่น ช่วยเหลือให้พวกเขามีสัญญาเช่าเหมืองเป็นของตัวเอง ดังนั้น ตอนนี้พวกเขาก็ยังทำงานอย่างยากลำบากอยู่ แต่พวกเขาทำเพื่อตัวเอง และได้รับค่าตอบแทน และทำมัน อย่างมีอิสระเสรี
เมื่อพูดถึงการใช้คนเป็นทาส เรามักนึกถึงการค้าทางเพศ และเพราะว่านี่เป็นสิ่งที่ทั่วโลกรับรู้ ฉันถูกเตือนว่ามันจะยากที่จะทำงานอย่างปลอดภัย ในธุรกิจนี้
ในกาตมันดุ ผู้หญิงหลายคนที่เคยเป็นทาสทางเพศมาก่อน ได้ช่วยไปเป็นเพื่อนฉัน
พวกเขานำฉันลงบันไดแคบ ที่นำไปสู่ใต้ดินที่สกปรก และมีแสงไฟริบหรี่
ที่นี่ไม่ใช่ซ่อง
แต่เหมือนกับร้านอาหารมากกว่า
กระท่อมร้านอาหารที่คนในธุรกิจนี้รู้จักกัน เป็นเเหล่งบังคับบริการทางเพศ
แต่ละที่มีห้องที่เล็กและเป็นส่วนตัว เป็นที่ีที่ทาส ผู้หญิง แม้แต่เด็กชาย และเด็กหญิง ซึ่งบางคนอายุน้อยประมาณเจ็ดขวบ ถูกบังคับให้ให้ความสำราญแก่ลูกค้า และเชียร์ให้ซื้ออาหารและแอลกอฮอล์
ในแต่ละห้อง ทั้งมืดและสกปรก จะถูกระบุด้วยเบอร์ที่ทาสีไว้ตรงกำแพง และแบ่งด้วยไม้กับผ้าม่าน
บ่อยครั้งคนที่ทำงานที่นี่ต้องทนกับการล่วงละเมิดทางเพศ ด้วยน้ำมือของลูกค้า
ยืนอยู่ในความมืดนั่น ฉันจำได้ถึงความรู้สึก ความกลัวที่รุ่มร้อนในชั่วขณะนั้น ฉันได้แต่นึกภาพว่ามันจะเป็นยังไง ที่ต้องถูกกักขังอยู่ในนรกนั่น
ทางออกเดียวของฉันจากที่นี่ คือบันไดเดิมที่ฉันเดินเข้ามา
ที่นี่ไม่มีประตูหลัง
ไม่มีหน้าต่างที่ใหญ่พอจะปีนออกไป
คนเหล่านี้ไม่มีทางหนีเลย และขณะที่เรากำลังพูดถึงปัญหาน่าลำบากใจนี้ มันสำคัญมากที่เราต้องอย่าลืมว่าทาส รวมไปถึงการค้าบริการ เกิดขึ้นใกล้ตัวเรามากเช่นกัน
คนเป็นร้อยนั้นถูกนำมาเป็นทาสในการเกษตร ในร้านอาหาร ในครัวเรือน และในที่อื่นๆอีกมาก
ไม่นานมานี้ นิวยอร์คไทมส์ได้รายงานว่า มีเด็กอเมริกันระหว่าง หนึ่งถึงสามแสนคน ถูกขายเป็นทาสเพื่อบริการทางเพศ
เรื่องเหล่านี้อยู่รอบตัวเรา เพียงแค่เรามองไม่เห็นมัน
ในธุรกิจสิ่งทอ ก็เป็นอีกอย่างที่เรามักนึกถึง เมื่อเราได้ยินเรื่องทาส
ฉันได้ไปเยี่ยมหมู่บ้านหลายแห่งในอินเดียที่ทั้งครอบครัว ถูกนำมาเป็นทาสในการค้าผ้าไหม
นี่เป็นรูปถ่ายครอบครัว
คนที่มือถูกย้อมเป็นสีดำคือพ่อ ส่วนคนที่มือสีฟ้า และแดง เป็นลูกชายของเขา
พวกเขาผสมและย้อมในถังอันใหญ่เหล่านี้ และพวกเขาแช่ไหมลงในน้ำนั่นลึกลงไปถึงข้อศอก แต่สีย้อมนั้นเป็นพิษ
ผู้แปลของฉันเล่าเรื่องให้ฉันฟัง
พวกเขากล่าวว่า"พวกเราไม่มีอิสระ"
"อย่างไรก็ตามพวกเราก็ยังหวังว่า ซักวันนึง เราจะสามารถออกไปจากบ้านนี้ และไปที่อื่น ที่ที่เราจะได้รับเงินตอบแทนจากการย้อมที่เราทำ"
เด็กมากกว่าสี่พันคน ถูกนำมาเป็นทาสในทะเลสาบวอลตา ทะเลสาบที่ใหญ่ที่สุดที่มนุษย์สร้างขึ้น
เมื่อมาถึงในตอนแรก ฉันไปเดินดูรอบรอบ
ภาพที่ฉันเห็นดูเหมือนจะเป็นครอบครัวบนเรือประมง พี่ชายสองคนและน้องน้อง ฟังดูเข้าท่าใช่มั้ย
แต่ไม่เลย ทั้งหมดนั่นถูกนำมาเป็นทาส
เด็กๆถูกพรากมาจากครอบครัว ถูกลักลอบนำมาขายและหายตัวไปจากครอบครัว พวกเขาถูกบังคับให้ทำงานบนเรือโดยไม่ได้พัก ทำงานในทะเลสาบนี้ พวกเขาไม่รู้วิธีว่ายน้ำด้วยซ้ำ
เด็กน้อยคนนี้อายุแปดขวบ
ตัวเขาสั่นเมื่อเรือเราเข้าไปใกล้ กลัวว่าเราจะชนเข้าที่เรือแคนูลำเล็กของเขา
เขากลัวว่าจะถูกชนและตกลงไปในน้ำ
กิ่งก้านผอมยาวของต้นไม้นั้นแช่อยู่ในทะเลสาบวอลตา และมักจะเกี่ยวโดนแหตกปลา เด็กที่เหนื่อยล้าและหวาดกลัวอยู่แล้ว จะถูกโยนลงไปในน้ำ ให้แก้แหที่เกี่ยวไว้
เด็กหลายคนจมน้ำ
ตั้งแต่จำความได้ เขาก็ถูกบังคับให้ทำงาน ที่ทะเลสาบแห่งนี้
ด้วยความกลัวเจ้านายของเขา เขาจะไม่หนี และเพราะเขาถูกกระทำด้วยความรุนแรงมาตลอดชีวิต เขาส่งต่อความรุนแรงนั้นไปยังทาสที่เด็กกว่า ที่เขาเป็นคนปกครอง
ฉันเจอเด็กผู้ชายเหล่านี้ตอนตีห้า ตอนที่พวกเขาลากแหเข้ามาเป็นรอบสุดท้าย แต่พวกเขาทำงานมาตลอดตั้งแต่ตีหนึ่ง
ในคืนที่หนาวและลมแรง
และที่สำคัญ แหเหล่านี้มีน้ำหนัก มากกว่า 1000 ปอนด์  เมื่อมันเต็มไปด้วยปลา
ฉันอยากแนะนำให้คุณรู้จักโคฟี่
โคฟี่ถูกช่วยออกมาจากหมู่บ้านตกปลา
ฉันพบเขาที่หลบอาศัย ที่ที่องค์กรมอบอิสระแก่ทาส ฟื้นฟูเหยื่อของการใช้แรงงานทาส
ที่นี่เขาได้อาบน้ำที่บ่อน้ำ เทน้ำขันใหญ่บนหัว และข่าวดีมากๆก็คือ ในขณะที่เรากำลังคุยกันอยู่ตอนนี้ โคฟี่ได้กลับไปเจอครอบครัวของเขาแล้ว และดียิ่งไปกว่านี้ ครอบครัวเขาได้รับเครื่องมือ ที่จะใช้หาเงินเลี้ยงชีพ และปกป้องลูกๆให้ปลอดภัย
โคฟี่เป็นตัวแทนของความเป็นไปได้
เขาจะกลายเป็นใครในอนาคตกันนะ จากการที่ได้มีคนลุกขึ้นต่อสู้ และสร้างความแตกต่างให้ชีวิตเขา?
ระหว่างขับรถบนถนนของกาน่า พร้อมกับคู่หูจากองค์กรมอบอิสระแก่ทาส มีผู้ที่เห็นด้วยกับการเลิกทาสเร่งเครื่องมอเตอร์ไซค์คันเล็ก มาใกล้รถเราและเคาะหน้าต่าง
เขาบอกให้เราตามเขาไปในถนนที่เต็มไปด้วยฝุ่น เข้าไปในป่า
ที่สุดถนนนั่น เขานำเราลงจากรถ และบอกคนขับให้รีบไป
และเขาก็ชี้ให้ดูรอยเท้าที่แทบมองไม่เห็น และกล่าวว่า "เส้นทางนี้แหละ เส้นทางนี้แหละ ไป"
ในขณะที่เราเดินไปตามทาง เราผลักเถาไม้ ที่คอยขวางทางออก และหลังจากเดินได้หนึ่งชั่วโมง เราก็พบว่าทางนั้นท่วมไปด้วยน้ำ เนื่องจากฝนที่ตกไม่นานมานี้ ฉันจึงยกกล้องเอาไว้เหนือหัว ในขณะที่เราเดินลึกลงไปจนถึงระดับอก
หลังจากเดินเขามาสองชั่วโมง ทางที่ซับซ้อน ก็หยุดลงตรงที่โล่ง และตรงหน้าพวกเรา ก็มีหลุมมากมาย ที่ใหญ่เท่ากับสนามฟุตบอล และทุกหลุมก็เต็มไปด้วยแรงงานทาส
ผู้หญิงหลายคนผูกลูกไว้ที่หลัง ในขณะที่กำลังร่อนเพื่อคัดทอง และเบีดเสียดอยู่ในน้ำที่เป็นพิษจากสารปรอท
ปรอทนั้นใช้ในขบวนการสกัด
ชาวเหมืองเหล่านี้ถูกใช้เป็นทาสในเหมือง ในอีกฝั่งนึงของกาน่า
เมื่อเขาออกมาจากอุโมงค์ พวกเขาเปัยกไปทั้งตัว จากเหงื่อของพวกเขาเอง
ฉันจำได้ว่า ตาของพวกเขาเหนื่อยล้า และแดงก่ำจากเส้นเลือดฝอยแตก เนื่องจากหลายคนทำงานใต้ดินกว่า 72ชั่วโมง
อุโมงค์ลึกกว่า 300 ฟุต  และพวกเขาหิ้ว ถุงที่หนักไปด้วยก้อนหิน ที่จะถูกขนส่ง ไปยังที่อื่นที่หินจะถูกทำให้แตก เพื่อที่จะสกัดทอง
เมื่อแรกมอง บรืเวณที่ตีหินนั้นเหมือนจะเต็มไปด้วย ชายที่แข็งแรง แต่พอมองเข้าไปใกล้ เราเห็นคนที่ดูอ่อนแอกว่าอยู่รอบนอก รวมไปถึงเด็กๆด้วย
พวกเขาทุกคนเป็นเหยื่อของการบาดเจ็บ การป่วย และความรุนแรง
ที่จริงแล้ว มันเป็นไปได้มากที่ชายบึกบึนคนนี้ ท้ายสุดจะกลายมาเป็นเหมือนคนนี้ ที่ถูกรุมเร้าด้วยวัณโรค และพิษจากปรอทในเวลาเพียงไม่กี่ปี
นี่คือ มานุรุ เมื่อพ่อเขาตาย ลุงเขาลักลอบนำเขามาทำงานด้วยกันที่เหมือง
เมื่อลุงเขาตาย มานุรุก็ต้องชดใช้หนี้แทนลุงของเขา ซึ่งนั่นบังคับให้เขาทำงานต่อไปในเหมืองนี่
ตอนที่ฉันพบเขา เขาทำงานที่เหมืองนี่มา 14 ปีแล้ว และบาดแผลที่ขานี่ เกิดขึ้นจากอุบัติเหตุในเหมือง ซึ่งรุนแรงมากจนหมอบอกว่า ขาเขาอาจจะต้องถูกตัดทิ้ง
มากไปกว่านั้น มานุรุเป็นวัณโรค แต่เขาก็ยังถูกบังคับให้ทำงานไม่มีวันหยุด ในเหมืองแห่งนั้น
อย่างไรก็ตาม เขายังมีความฝันที่จะเป็นอิสระ และได้รับการศึกษา ด้วยความช่วยเหลือของนักต่อสู้ในท้องถิ่น อย่างองค์กรมอบอิสระแก่ทาส และความมุ่งมั่นแบบนี้ ในสถานการณ์ที่ไม่สามารถนึกถึงความเปลี่ยนแปลงได้นี้เอง ที่ทำให้ฉันทึ่งไปเลย
ฉันอยากส่องแสงสว่างแก่ทาส
ตอนที่ฉันออกนอกสถานที่ ฉันนำเทียนติดตัวไปด้วย และด้วยความช่วยเหลือจากล่ามของฉัน ฉันสื่อสารกับคนที่ฉันถ่ายรูป ว่าฉันอยากทำให้เรื่องราวและสภาพอันเลวร้าย ของพวกเขาส่องแสง และเมื่อถึงเวลาที่ฉันและพวกเขาปลอดภัย ฉันก็จะสร้างรูปภาพเหล่านี้ขึ้นมา
พวกเขารู้ว่ารูปของพวกเขาจะถูกเห็น โดยพวกคุณในโลกกว้างนี้
ฉันอยากให้พวกเขารู้ว่า พวกเราจะเป็นพยาน ให้แก่พวกเขา และจะทำทุกอย่างที่เราสามารถ เพื่อช่วยสร้างความแตกต่างในชีวิตพวกเขา
ฉันเชื่อมั่นจริงๆว่า ถ้าเรามองกันและกัน ว่าเป็นเพื่อนมนุษย์ มันจะยากมาก ที่จะทนความโหดร้ายเช่นการใช้แรงงานทาสได้
รูปภาพเหล่านี้ไม่ใช่ภาพของปัญหา แต่เป็นภาพของคน คนจริงๆ เหมือนคุณและฉัน ที่ควรได้รับ สิทธิ เกียรติยศ และความเคารพในชีวิต ที่เท่าเทียมกัน
ไม่มีซักวันที่ผ่านไปโดยที่ฉันไม่คิดถึง ผู้คนที่สวยงามแต่ถูกกระทำทารุณเหล่านี้ ที่ฉันรู้สึกเป็นเกียรติมากที่ได้รู้จัก
ฉันหวังว่ารูปภาพเหล่านี้จะปลุกพลัง ในผู้ที่ได้เห็น เช่นพวกคุณ และหวังว่าพลังนั้นจะจุดเป็นไฟ และไฟนั้นจะส่องสว่างไปยังการใช้แรงงานทาส เพราะเมื่อไม่มีแสงไฟ ปีศาจแห่งความเป็นทาส จะสามารถอาศัยต่อไปในเงามืดได้
ขอบคุณมากค่ะ
